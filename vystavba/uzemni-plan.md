---
layout: page
title: Kódy územního plánu
---

Území města je rozděleno na polyfunkční území a monofunkční plochy.
 * Polyfunkční území se dělí na kategorie: obytná území; smíšená území; území výroby a služeb; území sportu a rekreace; zvláštní komplexy.
 * Monofunkční plochy se dělí na kategorie: veřejné vybavení; doprava; technické vybavení; těžba surovin; vodní plochy a suché poldry; příroda, krajina a zeleň; pěstební plochy.

Vysvětlivky k Územnímu plánu hl. m. Prahy se dají najít na webu [Institutu plánování a rozvoje hlavního města Prahy](https://iprpraha.cz/page/10/platny-uzemni-plan), kde je dostupná i grafická část plánu.

Níže uvádíme ty nejčastější typy území

 * **OB** - čistě obytné - Území sloužící pro bydlení.
 * **OV** - všeobecně obytné - Území sloužící pro bydlení s možností umísťování dalších funkcí pro obsluhu obyvatel.
 * **SV** - všeobecně smíšené - Území sloužící pro umístění polyfunkčních staveb nebo kombinaci monofunkčních staveb, kde žádná z funkcí nepřesáhne 60 % celkové kapacity území vymezeného danou funkcí.
 * **SMJ** - smíšené městského jádra - Území sloužící pro kombinaci funkcí včetně bydlení, které jsou soustředěné do centrálních částí města a center městských čtvrtí. Pro centrální část města je stanoven směrný minimální podíl bydlení.
 * **VN** - nerušící výroby a služeb - Území sloužící pro umístění zařízení služeb a výroby všeho druhu, včetně skladů a skladovacích ploch, která nesmí svými vlivy narušovat provoz a užívání staveb a zařízení ve svém okolí a zhoršovat životní prostředí nad přípustnou míru.
 * **SP** - sportu - Území sloužící pro umístění staveb a zařízení pro sport a tělovýchovu.
 * **SO** - oddechu - Území s omezenou zastavitelností sloužící rekreaci, oddechu a sportovním aktivitám v přírodě, které podstatně nenarušují přírodní charakter území. Hlavní součástí funkce je zeleň.
   * **SO1** - přírodní rekreační plochy
   * **SO2** - golfová hřiště
   * **SO3** - částečně urbanizované rekreační plochy
   * **SO4** - zařízení turistického ruchu
   * **SO5** - zvláštní rekreační aktivity
   * **SO6** - naučné a poznávací aktivity
   * **SO7** - zařízení pro organizovaný pobyt dětí v přírodě
 * **VV** - veřejné vybavení - Plochy sloužící pro umístění zařízení a areálů veškerého veřejného vybavení města, tj. zejména pro školství a vzdělávání, pro zdravotnictví a sociální péči, veřejnou správu města, záchranný bezpečnostní systém a pro zabezpečení budoucích potřeb veřejného vybavení všeho druhu.
 * **TI** - zařízení pro přenos informací - Plochy sloužící pro stavby a zařízení elektronických komunikací.
 * **LR** - lesní porosty - Pozemky určené k plnění funkce lesa.
 * **ZMK** - zeleň městská a krajinná - Zeleň s rekreačními aktivitami, které podstatně nenarušují přírodní charakter území.
 * **IZ** - izolační zeleň - Zeleň s ochrannou funkcí, oddělující plochy technické a dopravní infrastruktury od jiných funkčních ploch.
 * **NL** - louky a pastviny - Trvalé travnaté kultury, solitérní porosty.
 * **PZO** - zahrádky a zahrádkové osady - Plochy pro pěstování ovoce, zeleniny a okrasných rostlin, klubová zařízení, zahrádkářské chaty.
 * **OP** - orná půda, plochy pro pěstování zeleniny - Orná půda, intenzívní zelinářské a květinářské kultury. Louky a pastviny.

Plný seznam se nachází např. na webu [Geoportal Praha (PDF)](https://www.geoportalpraha.cz/assets/dokumenty/datove-sady/pup_fvu_struktura_2019_03.pdf),
nebo kompletní znění na [IPR Praha](https://iprpraha.cz/page/10/platny-uzemni-plan)
nebo starší znění na [Praha.eu (PDF)](http://servis.praha-mesto.cz/uzplan/uzemni_plan_hmp/zmena_z1000_cist/regul/regulativy.pdf).

## Míra využití území

Územní plán obsahuje ve vybraných funkčních plochách regulativy, stanovující maximální míru využití území. Jsou definované kódy A-K, uváděné za pomlčkou za kódem území, například **OB-A**.

Míra využití území je vyjádřena kódem míry využití území, který je definován koeficientem podlažních ploch (KPP) a koeficientem zeleně (KZ). Z KPP se pak dá odvodit koeficient zastavěné plochy (KZP) a podlažnost.

KZ udává podíl plochy zeleně na celkové ploše území, z KPP pak určuje objem stavby - může být nízká a zároveň široká, nebo vysoká a zároveň úzká.

Podlažnost je v územním plánu pomocným údajem, jehož prostřednictvím se stanovuje koeficient zeleně (KZ). Podlažnost je informativním prvkem územního plánu, sama o sobě nepředstavuje závazný regulativ.

|  Využití | KPP |  KZ  | Podlažnost | KZP  | Poznámka |
|:--------:|:---:|:----:|:----------:|:----:|----------|
| A        | 0,2 | 0,65 |    1       | 0,20 | rodinné domy |
|          |     | 0,80 |    2+      | 0,10 | rodinné domy s nadstandardními parcelami |
| B        | 0,3 | 0,50 |    1       | 0,30 | přízemní stavby pro bydlení a podnikáni |
|          |     | 0,65 |    2       | 0,15 | rozvolněné rodinné domy, stavby pro podnikání |
|          |     | 0,80 |    3+      | 0,10 | rodinné domy a obytné domy |
| C        | 0,5 | 0,30 |    1       | 0,50 | stavby pro podnikání |
|          |     | 0,45 |    2       | 0,25 | skupinové rodinné domy, stavby pro podnikání |
|          |     | 0,55 |    3+      | 0,17 | skupinové rodinné domy, činžovní vily (viladomy), stavby pro podnikání |
| D        | 0,8 | 0,35 |    ≤ 2     | 0,40 | kobercové RD, stavby pro podnikání |
|          |     | 0,50 |    3       | 0,27 | viladomy, stavby pro podnikání |
|          |     | 0,55 |    4       | 0,20 | činžovní vily, rozvolněná zástavba městského typu |
|          |     | 0,55 |    5+      | 0,16 | činžovní vily, rozvolněná zástavba městského typu |
| E        | 1,1 | 0,15 |    ≤ 2     | 0,55 | stavby pro podnikání |
|          |     | 0,35 |    3       | 0,37 | činžovní vily (viladomy) |
|          |     | 0,45 |    4       | 0,28 | činžovní vily, rozvolněná zástavba městského typu |
|          |     | 0,50 |    5+      | 0,22 | činžovní vily, rozvolněná zástavba městského typu |
| F        | 1,4 | 0,25 |    ≤ 3     | 0,47 | činžovní vily, činžovní domy, stavby pro podnikání |
|          |     | 0,40 |    4       | 0,35 | zástavba městského typu |
|          |     | 0,45 |    5       | 0,28 | rozvolněná zástavba městského typu |
|          |     | 0,45 |    6+      | 0,23 | rozvolněná zástavba městského typu |
| G        | 1,8 | 0,25 |    ≤ 4     | 0,45 | kompaktní zástavba městského typu |
|          |     | 0,35 |    5       | 0,36 | zástavba městského typu |
|          |     | 0,40 |    6       | 0,30 | zástavba městského typu |
|          |     | 0,45 |    7       | 0,26 | rozvolněná zástavba městského typu |
|          |     | 0,45 |    8+      | 0,23 | rozvolněná zástavba městského typu |
| H        | 2,2 | 0,25 |    ≤ 4     | 0,55 | kompaktní zástavba městského typu |
|          |     | 0,30 |    5       | 0,44 | kompaktní zástavba městského typu |
|          |     | 0,35 |    6       | 0,36 | zástavba městského typu |
|          |     | 0,40 |    7       | 0,31 | zástavba městského typu |
|          |     | 0,40 |    8+      | 0,28 | rozvolněná zástavba městského typu |
|  atd     |     |      |            |      |  |

Plný seznam se nachází např. v [Metodickém pokynu IPR Praha (PDF, str. 17)](http://www.iprpraha.cz/uploads/assets/dokumenty/pup/metodicky_pokyn.pdf), lidsky vysvětlenému v [Metodickém návodu (PDF)](http://www.iprpraha.cz/uploads/assets/pup/metodicke_navody.pdf).

## Územní rezervy

Některé plochy jsou v územním plánu označeny dvojicí kódů oddělených lomítkem (např. **OP/OB-A**) a plocha je v grafické části značena svislým šrafováním. Využití stanovené před lomítkem nesmí znemožnit nebo podstatně ztížit předpokládané budoucí využití (za lomítkem).

V místě územní rezervy je pro rozhodování závazné využití „před lomítkem“, pro přeměnu na využití v územní rezervě „za lomítkem“ je nutná změna územního plánu.

## Další informace

 * [Jak se bránit změnám územního plánu](zmena-planu.html)

