---
layout: page
title: Program pro komunální volby 2018
permalink: :path/:basename.html
campaignGroupUid: radnice
rbar: textbox
---

_Budeme vytvářet místo, které je příznivé pro život lidí, zvířat a přírody._

Vycházíme z [celopražského programu](https://praha.pirati.cz/volby/2018-komunalni.html?pohled=program). Nechtěli jsme kopírovat body z něj, i když se s nimi ztotožňujeme, proto si jej prosím prostudujte také.

## Územní rozvoj, bydlení a sociální služby

* **Město, které žije.** Oživení prostor na sídlištích vybudováním míst k setkávání obyvatel, například na místě starých opuštěných pískovišť. Každý prostor přirozeně sdružuje sousedy na docházkové vzdálenosti - komunity se společnými zájmy, které jsou zdrojem sdílení a jsou vítaným partnerem radnice.
* **Zkrotíme developery** a jejich pokusy zahušťovat sídliště. Nechceme změny územního plánu ze zeleně na obytnou výstavbu, dokud jsou pro výstavbu dostupné nevyužité průmyslové areály (tzv. brownfieldy).
* **Nechceme z Prahy 12 noclehárnu.** Jsme proti udělování výjimek z podílu komerčních ploch u developerských projektů, nechceme jen samé byty bez občanské vybavenosti a infrastruktury.
* **Zapojíme občany do územního plánování.** Budeme aktivní během tvorby územní studie Kamýku a při dokončení územní studie Komořan, nebudeme ignorovat podněty obyvatel.
* **Točenská infrastruktura.** Budeme podporovat vybudování kanalizace na Točné.
* **Oživíme veřejná prostranství.** Budeme pokračovat v revitalizaci veřejných prostranství v centrech Modřan, Kamýku, Komořan, Cholupic i Točné.
* **PRIORity.** Chceme se lépe starat o nemovitosti ve vlastnictví městské části. Budeme usilovat o přestavbu budovy Prioru a jeho využití pro komerční a veřejné aktivity.
* **Zachováme ráz Cholupic a Točné.** Proto nebudeme podporovat rozrůstání rodinných domů na úkor polí a luk bez vytvoření odpovídající promyšlené územní studie.

## Otevřená radnice

* **Videopřenosy z jednání Zastupitelstva** městské části budou streamovány živě na Internetu a jejich záznamy archivovány. Jednání komisí rady budou přístupná veřejnosti.
* **Zveřejníme jmenné hlasování členů rady,** aby bylo jasné, kdo za co nese odpovědnost.
* **Zavedeme rozklikávací rozpočet** s grafickou vizualizací, založený například na existujícím otevřeném řešení [CityVizor](https://www.cityvizor.cz) vyvinutém na ministerstvu financí.
* **Veřejná inventarizace majetku.** Na webu bude dostupný seznam majetku, který vlastní či spravuje městská část.
* **Zakázky budou kvalitně a profesionálně zadávány.** Pokud to bude možné, výběrová řízení budou vyvěšena déle a aktivně oslovíme co nejvíce potenciálních zájemců.
* **Chceme férové noviny Prahy 12,** které budou sloužit především jako zdroj informací o dění v naší městské části, nikoli jako prostor pro dehonestování opozice. Měly by mít spravedlivě rozdělený prostor i pro názory jiných.
* **Odpolitizujeme státní správu.** Budeme se zasazovat o restrukturalizaci modelu smíšené veřejné správy na ÚMČ a o jasné oddělení státní správy od samosprávy z důvodu větší transparentnosti a nezávislosti.
* **Pirátský starosta bude k dispozici** jednou měsíčně v hospodě na pivo k diskuzi nad připomínkami občanů.

## Doprava

* **Navýšíme parkovací kapacity na sídlištích** vymezením parkovacích míst. Podporujeme vybudování parkoviště P+R poblíž stanice Nádraží Modřany.
* **Podpoříme vybudování napojení na Pražský okruh** a obchvatu Komořan.
* **Počítáme s napojením Komořan na tramvajovou síť**.
* **Preferujeme hromadnou a alternativní dopravu** jako např. cyklistiku, pěší.

## Kultura

* **Podpoříme kulturní spolky a akce,** zejména nekomerční, formou transparentních grantových řízení. Budeme podporovat komunitní život.
* **Pokusíme se otevřít nová kulturní zařízení** např. divadlo, hudební klub.
* **Do našich kulturních center** budeme zvát umělce zaměřené na různé generace: mladší, střední i starší.
* **Oživíme veřejný prostor** o nové umělecké objekty.

## Moderní město

* **Zdigitalizujeme úřední procesy** a odlehčíme tím občanům i úředníkům, zavedeme možnost objednávání se online.
* **Podpoříme zapojení nových technologií** v kooperaci s veřejným a soukromým sektorem, např. monitoringu hluku, prašnosti, intenzity dopravy atp.
* **Co nejvíce dat bude publikováno ve strojově čitelném formátu** na webu tak, aby mohly například i při výuce na školách vznikat zajímavé užitečné aplikace.
* **Budeme iniciovat modernizaci v České poště,** aby lépe zvládala nápory lidí, například větším využíváním Balíkomatů, elektronizací některých postupů.
* **Rozšíříme síť veřejných WC** dobrovolným zapojením restaurací a prodejen.

## Školství, sport a volný čas

* **Zřídíme více dětských skupin** nebo minimálně jednu školku, která bude přijímat dvouleté děti. Budeme aktivně řešit spory v MŠ Podsaďáček.
* **Podpoříme osobní růst učitelů** a částečnou alternativní školní výuku na všech ZŠ. Zavedeme ve školách hodiny mediální, finanční a environmentální gramotnosti.
* **Chceme zdravější stravování ve školách,** pokusíme se naše školy zařadit do projektu [Zdravá školní jídelna](https://www.zdravaskolnijidelna.cz/). Nabídneme ve školách alternativy (vegetariánské, bezlepkové nebo bezlaktózové pokrmy).
* **Vytvoříme rozmanitější školní hřiště,** mimo výukové hodiny přístupné veřejnosti.
* **Obnovíme naučné stezky** v Praze 12 ve spolupráci s magistrátem a spolky, například Keltskou naučnou stezku v Šancích.

## Zapojování občanů

* **Podporujeme občanskou angažovanost**.
* **Budeme podporovat spolky,** sportovní kluby a zájmové organizace.
* **Zprostředkujeme jednoduchou komunikaci** obyvatel se svou radnicí všemi prostředky. Digitálně, telefonicky i písemně.
* **Zavedeme participační rozpočet,** tedy vyčleníme část prostředků na projekty iniciované a vybrané občany.

## Životní prostředí

* **Korektně vysoutěžíme zakázky na údržbu zeleně** a nastavíme smlouvy tak, aby se například nesekala tráva, když se očekává sucho.
* **Obnovou a výsadbou dřevin ochladíme a zkrášlíme veřejný prostor.** Podpoříme obnovu alejí ve volné krajině a podél komunikací.
* Do veřejného prostoru chceme **umístit více vodních prvků**: brouzdališť pro děti, pítek.
* **Podpoříme hospodaření s dešťovou vodou,** například informováním občanů o využití dotačního programu [Dešťovka](https://www.dotacedestovka.cz), aby voda neodtékala do kanalizace. Budeme iniciovat výstavbu retenční nádrže na spodní vodu tekoucí z drenáží kolem Komořanského tunelu.
* Budeme prosazovat další **opatření proti hluku a prašnosti**.
* **Uvědomujeme si cennost zemědělské půdy a sídelní zeleně,** a proto nebudeme podporovat neuváženou výstavbu na takových plochách. Nechceme ve veřejné zeleni používat jedovaté glyfosáty.
* **Podpoříme provozovatele občerstvení,** aby nepoužívali jednorázové plasty.
* **Obnovíme a opravíme kompostéry** po celé městské části.

## Zdravotnictví a bezpečnost

* Budeme dbát na to, aby obec napomáhala **zajištění funkční sítě zdravotnických zařízení** s přirozenou spádovou oblastí tak, aby měl každý občan přístup ke kvalitní péči. Podporujeme paliativní péči.
* **Navážeme na podporu prevence kriminality,** například formou přednášek a besed.
* Budeme bojovat **proti nelegálním hernám**.

## Podpora podnikání

* **Podpoříme vznik nových pracovních míst** tím, že v novostavbách budou obchody, kanceláře, co-workingová centra a jiná občanská vybavenost.
* **Budeme propojovat** místní podnikatele se školami a podporovat začínající firmy / startupy.
* Chtěli bychom mít **skutečné farmářské trhy**, nikoli jen přeprodejce ovoce a zeleniny z velkoobchodu.

