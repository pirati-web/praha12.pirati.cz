---
uid: veronika.ouskova
name: Veronika Oušková  	# běžně používáné jméno
titles:
  before: Mgr.
  after:
category:                   # kategorie: pms, clenove, priznivci
- priznivci

img: people/veronika-ouskova.jpg   # 165 x 220
description: botanička  # kratký popis, max 160 znaků
mob: 
mail: veronika.ouskova@pirati.cz
profiles:
  facebook: 
---

Veronika Oušková (*1984, Frýdek-Místek) vystudovala systematickou biologii a ekologii na Masarykově univerzitě v Brně. Po studiích chvíli pracovala jako kurátorka sbírek z oblasti životního prostředí v Národním zemědělském muzeu, poté na několik let zakotvila ve státní ochraně přírody jako koordinátorka celostátního mapování přírodních biotopů, následovala roční zkušenost na pozici poradkyně místostarostky pro životní prostředí. Nyní pracuje v Českém hydrometeorologickém ústavu. Žila ve Frýdku i v Místku, v Iowě, Brně, Břeclavi a od roku 2010 žije v Praze 12. Je vdaná, má dvě dcery, její rodina je dobrovolně car-free.

S Piráty Prahy 12 se seznámila náhodně v roce 2018 při dobrovolnickém úklidu lesa, kde ji místní Piráti zaujali zejména svým autentickým zájmem o životní prostředí. Následovala spolupráce v místních komunálních volbách a aktivní výpomoc i poté, co Piráti v Praze 12 volby vyhráli. V roce 2019 působila jako asistentka a poradkyně pirátské místostarostky Evy Tylové, které pomáhala hledat a realizovat cesty ke zlepšení stavu životního prostředí v Praze 12. Výsledkem této vzájemné spolupráce byly mj. stovky vysazených stromů a keřů, realizace opatření na podporu biodiverzity, příprava a realizace opatření k vyšší využitelnosti dešťových vod a inovace přístupu k péči o zemědělskou krajinu v majetku města. 

