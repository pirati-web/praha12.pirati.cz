---
uid: matej.mlcoch
name:     Matěj Mlčoch  	# běžně používáné jméno
fullname: Ing. Matěj Mlčoch  	# jméno s tituly etc.
category:                   # kategorie: pms, clenove, priznivci
- priznivci

img: people/matej-mlcoch.jpg   # 165 x 220
description: odpadový hospodář  # kratký popis, max 160 znaků
mail:
profiles:
  facebook: https://www.facebook.com/mates.bezejmenny
---

Matěj Mlčoch (*1989) vystudoval fakultu agrobiologie, potravinových a přírodních zdrojů České zemědělské univerzity v Praze. Na své alma mater v současné době dokončuje postgraduál. Po magisterském studiu nastoupil do veřejné správy jako odpadový hospodář, kde působí doposud.

S Piráty začal pasivně sympatizovat již od roku 2014, přičemž okolnosti veřejného dění posledních let a znechucení nad současnou politickou kulturou jej přimělo k bližšímu kontaktu s Piráty, a snaze se aktivně začít podílet alespoň v místech, které zná od svého narození a kde celý svůj život žije. Praze 12 se ostatně věnoval i ve svých studentských pracích. Nárazově spolupracuje s ČSOP Koniklec (spolupodílel se např. na realizaci jabloňového sadu na Hupech či naučné stezky v Modřanské rokli).

Mezi jeho záliby patří např. historie, běh, vysokohorská turistika, cyklistika, fotografie, střelectví aj. Zajímá se mj. o životní prostředí, urbanismus a územní rozvoj a krajinářství. Nemá rád papalášství, aroganci a lidskou hloupost – což ostatně vystihuje i jeho oblíbený citát Jana Wericha: _„Nejhorší srážka v životě, je srážka s blbcem. Blbce nikdy neusvědčíte z blbství. Z takové srážky, vyjdete vždycky jako největší blbec pod sluncem.“_
