---
category: blog
title: "Metropolitní plán: je územní studie Komořan jen cárem papíru?"
date: 2025-11-12
author: Eva Tylová
authorId: eva.tylova
image: posts/2025-11-12-studie-komorany-metropolitni-plan.png
tags:
  - výstavba
  - územní rozvoj
---

Záměr výstavby domů vysokých až 12 pater namísto pekárny v Komořanech, který vyvolal oprávněný odpor místních občanů, se vrací v Metropolitním plánu. Když pirátská zastupitelka Eva Tylová tento záměr na veřejném jednání s občany kritizovala, tak ho starosta Vojtěch Kos (ODS) ještě hájil, ale nakonec celé zastupitelstvo MČ Praha 12 petici občanů proti tomuto záměru podpořilo. Vše se zdálo na dobré cestě.

**Bohužel poslední [návrh Metropolitního plánu](https://plan.praha.eu) stanoví v místě pekárny 12 pater oproti předchozí verzi, ve které byla 2 patra. Je to přitom v rozporu s územní studií Komořany, která v tomto místě stanoví nejvýše 3 patra.**

Územní studie Komořany byla zpracována za široké účasti veřejnosti v letech 2018 až 2021, kdy Eva Tylová působila jako místostarostka Prahy 12. Tři roky projednávání přinesly konsensus občanů, vlastníků i samosprávy na tom, jak se mají Komořany rozvíjet. Studie stála hl. m. Prahu 17&nbsp;914&nbsp;220&nbsp;Kč včetně DPH. V místě pekárny vlastník o zvýšení pater nepožádal.

> "Společnost IP Polná, která objekt následně koupila, však přišla v místě pekárny se záměrem tří budov až o 12 patrech potvrzeným kladným stanoviskem Odboru územního rozvoje Magistrátu. A ejhle! Kdo za tím stojí, se ukázalo při projednání petice na zastupitelstvu hl. m. Prahy, kde jsem za Piráty předložila usnesení, aby územní studie nebyla měněna. Náměstek Petr Hlaváček (STAN) naopak navrhl změnu územní studie projednat s investorem. Třebaže jeho návrh byl zamítnut, změna studie je prý připravována. Jak se zdá, stačí, aby developer zašel na příslušná místa, a hned se mění závazné dokumenty jako je územní studie," doplňuje Eva Tylová.

Pokud jste proti 12 patrům v tomto místě v Metropolitním plánu, je třeba, aby vlastníci okolních pozemků podali námitku. Piráti z Prahy 12 to budou požadovat za MČ Praha 12.

{% include newsletter-box.html %}
