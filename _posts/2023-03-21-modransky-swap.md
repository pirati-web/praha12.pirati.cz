---
category: blog
title: "Svět není na jedno použití: Piráti uspořádali SWAP v Modřanech"
date: 2023-03-21
author: Jakub Rychlý
authorId: jakub.rychly
image: posts/2023-03-21-modransky-swap.jpg
tags:
  - SWAP
---

Dne 18. března uspořádali Piráti Prahy 12 Modřanský [SWAP](https://cs.wikipedia.org/wiki/Swap_(derivát)), jež se odehrál přímo v centru Modřan, na Sofijském náměstí. Celkově se podařilo “vyswapovat” téměř 200 kg věcí. Přebytečné kousky které si neodnesli občané byly darovány dvěma charitativním organizacím.

A jak taková sousedská výměna vůbec funguje? Donesete, na co se vám doma práší a odnesete si, co se líbí vám. Kreativitě přitom není nijak zamezeno – můžete přinést třeba jen pár kousků přebytečného oblečení nebo kusy nábytku či přebytky z kuchyně. Nikdy však nevíte, co si přinesete domů.

Celkem lidé přinesli ke swapování 180 kg věcí. Na charitu se odevzdalo 37 kg oblečení a bot. 10 kg zimního oblečení putovalo pro Komunitní centrum - Jako doma, které je organizací pomáhající ženám a trans osobám v sociální tísni. Tím jsme pomohli ve sbírce Tereze Kovalčíkové, majitelce bezobalového obchodu BOUT a odbornici na prevenci vzniku odpadu. 27kg převážně dětského a dámského oblečení, putovalo do neziskové organizace Bohemia racquet Max. Z toho vyplývá, že 125 kg věcí zůstalo dále v oběhu a nevyhodilo se. Akce ušetřila 178 kg odpadu, což je skoro roční produkce směsného odpadu pražana na rok (ta dělá zhruba 200 kg).

Akce se zúčastnila i naše zastupitelka Eva Tylová. “_Jsem ráda, že lidé přemýšlí o faktu, že náš svět není na jedno použití. Nemusíme si pokaždé kupovat nové věci a ty staré vyhazovat, když je lze jednoduše vyměnit s ostatními,_” dodává.

![SWAP]({{ 'assets/img/posts/2023-03-21-modransky-swap2.jpg' | relative_url }})

**Nejčastějším dotazem hned při příchodu na akci bylo, zda budeme swap opakovat. Určitě plánujeme jako Piráti Praha 12 uspořádat i další Modřanský SWAP, na jeho realizaci se můžete těšit již v průběhu května či června.**

Swap uspořádala naše kolegyně Veronika Rajnohová, která vám tímto za Piráty děkuje, že jste  podpořili cirkulární ekonomiku a pomáháte snižovat uhlíkovou stopu.

Pokud budete chtít v budoucnu se SWAPem nebo jakoukoliv jinou akcí na Praze 12 pomoci, tak se nám neváhejte ozvat, případně odebírejte náš newsletter a sledujte nás na Facebooku, aby Vám žádná z budoucích událostí neutekla.

{% include newsletter-box.html %}
