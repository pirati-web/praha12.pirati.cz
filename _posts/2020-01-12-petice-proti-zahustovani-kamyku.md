---
category: blog
title: Petice proti zahušťování Kamýku
date: 2020-01-12
author: Václav Šístek
authorId: vaclav.sistek
image: posts/2020-01-12-petice-proti-zahustovani-kamyku.jpg
tags:
  - zastupitelstvo
  - územní rozvoj
  - Kamýk
---

Občané ze sídliště Kamýk se obrátili na široké spektrum politiků s peticí, která vyjadřuje nesouhlas:

 - s nadměrným a nekoncepčnlm zahušťovánlm sídlišť na Praze 12
 - s kácením stromů a s nevratnými zásahy do přírody
 - s neuváženým pronájmem/prodejem pozemků HMP resp. MČ

Petice se svým výběrem adresátů snaží vytvořit široký diskusní prostor o předmětném území napříč všemi orgány veřejné moci, které ovlivňují územní plánování. Z exekutivy oslovuje od ministryně pro místní rozvoj, přes radu pražskou až po radu naší MČ. Díky oslovení zastupitelstev HMP a MČ zahrnuje i celou škálu pražských opozičních politiků.

Na následujícím jednání 14. ledna naše zastupitelstvo bude tuto petici projednávat. [Navržené usnesení a kompletní text petice](https://www.praha12.cz/assets/File.ashx?id_org=80112&id_dokumenty=74421) (odkaz na návrh usnesení již není dostupný, nahrazen přijatým usnesením) je veřejně k dispozici na webu úřadu.

S požadavky občanů z Kamýku se ztotožňujeme a dokazujeme to praktickými činy. Jeden z požadavků je dokonce již naplněn. Vzpomeňme nedávný úspěch, kdy se až u ministryně povedlo prosadit [zastavení projektu dvou věží ve Vosátkově ulici](https://www.praha12.cz/rozhodnuto-dve-veze-na-kamyku-nebudou/d-74072) v navržené podobě, která svou výškou značně rozbíjela urbanistický koncept okolí.

Nehodláme v oblasti prosazovat žádný hotový projekt, jak se snaží navodit dojem politická konkurence. Petice navrhuje urbanistickou studii. Souhlasíme, že je potřeba v území jasně nastavit limity pro výstavbu, aby nedošlo k zahušťování sídliště.

**Zveme vás srdečně na jednání zastupitelstva toto úterý 14. 1. v budově bývalého Prioru a těšíme se na maximálně konstruktivní a věcnou debatu o budoucnosti sídliště. Uvědomujeme si, že když lidem o něco zásadně jde, emoce jsou vysoko. Pojďme je však tentokrát odložit před sálem a investovat energii do hledání společné cesty.**
