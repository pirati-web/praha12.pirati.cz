---
category: blog
title: "Na OC Labe a ve Vosátkově by nemusely být tak vysoké stavby, kdyby…"
date: 2025-02-05
author: Jan Adamec
authorId: jan.adamec
image: posts/2025-02-05-dueta-labe-pozemky-mesta.jpg
tags:
  - výstavba
---

U těchto dvou staveb v sídlištích, vznikajících na místo nízkopodlažních budov občanské vybavenosti, je situace jiná než jinde. Praha či městská část Praha 12 totiž vlastní všechny okolní pozemky. Developer vlastní jen pozemek, který bude celý zastavěný a pro zařízení staveniště si musí pronajmout některou ze sousedních parcel.

Vedení MČ tak drží v ruce trumf, a developer se s ním musí dohodnout. Situace je tím odlišná než u jiných staveb, kde MČ nezbývalo než se pokusit tyto obrovské stavby v tzv. “stabilizovaném území” zastavit pomocí odvolávání se ve stavebním řízení, jak činilo vedení s Piráty v předchozím volebním období.

### Developer nutně potřebuje pozemky města pro zařízení staveniště

V případě [Trigemy ve Vosátkově]({%link _vystavba/kamyk-billa-vosatkova.md %}) Piráti touto nutností se dohodnout dlouho argumentovali. Velká koalice ODS-ANO-TOP 09 vedená starostou Kosem (ODS) však od počátku opakuje, že odpor je marný. Po letech blokování výškových staveb na sídlištích jim dává Praha 12 po ustanovení koalice ODS-ANO urychleně zelenou.

I u stavby na místě [restaurace Labe]({%link _vystavba/modrany-labe-mrackova.md %}) se Praha 12 ve smlouvě zavázala poskytnout pro zařízení staveniště okolí stavby ve vlastnictví města, včetně většiny náměstíčka se sochou dívky. Smlouva prošla radou městské části i zastupitelstvem právě jen hlasy této koalice.

![Zákres pronájmu pozemků města kolem restaurace Labe]({{ 'assets/img/posts/2025-02-05-labe-pozemky-mesta.jpg' | relative_url }})
_Zákres pronájmu pozemků města kolem restaurace Labe [ze smlouvy](https://www.praha12.cz/assets/File.ashx?id_org=80112&id_dokumenty=108254), červeně ohraničen pozemek developera_

V případě Trigemy schválilo hlavní město smlouvu hlasy ODS, TOP-09, KDU-ČSL (t.j. SPOLU) a STAN. Piráti pro smlouvu nehlasovali.

Pokud by ODS a ANO stály na straně občanů sídlišť, nové stavby mohly mít nižší objem, být přiměřenější k okolí.

Smlouvy i jmenovitá hlasování k usnesením MČ i hlavního města jsou veřejné a můžete si je ověřit. Odkazy najdete na stránkách obou projektů na našem webu.

{% include newsletter-box.html %}
