---
category: blog
title: "Sponzor TOP 09 a ODS ušetří na Vosátkově další miliony rozhodnutím rady vedené TOP 09 a ODS…"
date: 2025-05-22
author: Michal Macek
authorId: michal.macek
image: posts/2023-12-04-trigema-trigema-dve-veze.jpg
tags:
  - výstavba
---

…a sousedé zase ostrouhají.

Když rada ODS, TOP 09 a ANO předkládala před 2 lety smlouvu s developerem Trigema, upozorňoval jsem za Piráty na dvě věci: Že smlouva jednak výslovně a bezprecedentně umetá cestičku firmě, která chce v místě stavět. Jednak že tato firma je doložitelně sponzorem TOP 09 a ODS, tedy stran, které jí tuto cestičku na naší městské části umetají.

Na zastupitelstvu konaném 15. dubna jsme se mohli přesvědčit, jak toto umetání rada vedená starostou Kosem (ODS) naplňuje. Zastupitelstvu předložila další dodatek k této smlouvě. Co dodatek říká?

Za 2,5 ze 17 milionů, které Trigema měla na základě smlouvy o spolupráci původně zaplatit jako příspěvek městské části, vznikne po této změně projekt úpravy okolí nové stavby. Ten vychází [předražený zhruba o 1,5 milionu](https://www.praha12.cz/revitalizace-sofijskeho-namesti-park/os-1770) než by dávalo smysl; navíc se tato zbytečná zakázka nebude veřejně soutěžit a úprava dle tohoto projektu se dost možná nikdy nezrealizuje. Kam tedy 1,5 milionu, podle dodatku brzy vyplacených zatím neznámé projektantské firmě, nakonec doputuje?

{% include related-post-box.html relatedpost='_vystavba/kamyk-billa-vosatkova.md' %}

Zároveň ze smlouvy zmizel výslovný závazek, aby Trigema dala 12 milionů na rozšíření sousední školky a 5 milionů na řešení parkování. Místo jasných částek dodatek obsahuje obecné věty a peníze tak inkasuje městská část nově bez závazku zlepšení bydlení sousedům.

Dodatek jsem proto navrhl zastupitelstvu zamítnout a radě uložit jeho přepracování. Koalice TOP 09+ODS+ANO však dodatek v původním znění prohlasovala.

Díky dodatku tak firma Trigema ušetří miliony. Bude zajímavé sledovat, zda ve volebním roce, který nás příští rok v komunále čeká, se část této úspory projeví na účtech vládnoucích stran, tak jako tomu bylo v roce 2018, kdy ODS vládla Praze naposledy.

{% include newsletter-box.html %}

