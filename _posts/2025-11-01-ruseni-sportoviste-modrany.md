---
category: blog
title: "Nerušte dětem plácky na hraní"
date: 2025-11-01
author: Jan Adamec
authorId: jan.adamec
image: posts/2025-11-01-ruseni-sportoviste-modrany.jpg
tags:
  - sport
---

Zrušili plácek s fotbalovými brankami u podchodu v Vltavě na Belárii, na úrovni Rosmariny. Protože z [ankety](https://www.praha12.cz/detske-hriste-a-sportoviste-vorarska/os-1840/p1=101437), kterou radnice v místě provedla, vyšlo, že 60% ze 146 hlasujících žádné hřiště nechce. Jako reakci na záměr vedení Prahy 12 zde postavit překrásné multifunkční hřiště za miliony korun, jak to umí ODS. Je to jediné místo na Belárii, kde si děti mohly spontánně běhat, zakopat fotbal. Jinak je mezi novostavbami jen několik soukromých hřišť s prvky pro malé děti.

Všichni chceme mít kolem domova klid, bezesporu. Na druhou stranu, právě takové plácky děti potřebují, čím dál víc. Aby se mohly někde sejít, něco hrát a netrávit jen čas u telefonů. Radnice je ale proti: už několik zdánlivě zanedbaných sportovišť na sídlištích ODS v posledních letech předělala na záhony s lavičkami. A totéž se stalo i zde.

Plácek nebyl upravený, jen dvě branky, přesto byl populární. Neoplocený, aby chytal odlétající míče, povrch občas bláto, to se dalo všechno řešit, ale úplně hřiště zrušit je trochu moc.

> "Viděl jsem, že si v participaci si místní přáli hřiště přesunout co nejdále od svých domů, až za železnici, k Vltavě. Obáváme se ale, že stavět hřiště v aktivním povodňovém pásmu Vltavy je problém. Na tom již v tomto místě ztroskotal záměr na koupací biotop. Povodí Vltavy neumožnilo postavit tam ani plot, natož šatny a sprchy. Městská část si totiž na rozdíl od kmotrů, kteří vlastní Rosmarinu, stavební povolení vyběhat musí," dodává Jan Adamec.

Snad můžeme závěrem ocitovat názor jedné obyvatelky pod příspěvkem Jan Adamce na Facebooku: _“Strašná škoda!!! Multifunkčních hřišť je všude spousta a moc využívaná nejsou. Plácky na běhání a fotbal téměř nejsou, děti se nemají kde vyblbnout, jen tak se honit a přirozeně se vyblbnout :((((“_

{% include newsletter-box.html %}

_Foto: plácek na Belárii ještě s brankami, zdroj: Praha 12 CC-BY_
