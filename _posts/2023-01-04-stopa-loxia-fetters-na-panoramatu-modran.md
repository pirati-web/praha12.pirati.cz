---
category: blog
title: "Stopa Loxie a Fetters Mng. na panoramatu Prahy 12"
date: 2023-01-04
author: Jan Adamec
authorId: jan.adamec
image: posts/2023-01-04-loxia-cover.jpg
tags:
  - výstavba
  - Loxia
---

Architektonické studio Loxia Prahu 12 “umí”. Firma Fetters Management ji v tom často doprovází jako správce stavby. A v poslední době se dopředu hýbou jejich nové projekty v existující zástavbě.

### Bytový dům Komořanská (před Auto Kelly)

V úterý 21.12.2022 se rozeběhlo územní řízení na pozemku, který je v hledáčku developerů již mnoho let. Známý byl například záměr na obchodní centrum [South Gate](https://www.praha12.cz/predstavi%2Dse%2Dsouth%2Dgate/d-27966) z roku 2013. Nynější majitel pozemek koupil se záměrem na bytový dům z pera Loxie a Fetters Management. Dům má 5podlažní základ, ze kterého vystupuje 12podlažní věž.

Během pirátského vedení městské části Praha 12 jsme se s investorem několikrát setkali a opakovali naše stanovisko, že by pro nás byla přijatelná nejvýš **5podlažní stavba s náznakem sedlové střechy** zachovávající ráz starých Modřan. V podobném stylu jako byl postaven komplex kolem Obchodního náměstí. Momentálně je z toho **věž s dvanácti patry**.

![Vizualizace domu na Komořanské]({{ 'assets/img/posts/2023-01-04-loxia-kelly.jpg' | relative_url }})

{% include related-post-box.html relatedpost='_vystavba/modrany-komoranska-kelly.md' %}

### Viladomy Voborského

Dalším aktuálním společným dílem Loxie a Fetters Mng. jsou dva viladomy, které mají vzniknout místo původní vily na křižovatce ulic Voborského a Na Blanseku. Loxia zde navrhla dva bytové domy, u ulice Na Blanseku 4podlažní, nad ním pak 3podlažní.

Při setkáních se sousedy i na [jednání komise pro územní rozvoj](https://www.praha12.cz/assets/File.ashx?id_org=80112&id_dokumenty=92593) dne 14.9.2022 padl jednoznačný názor, že je stavba předimenzovaná. Zvlášť budova při ulici Na Blanseku, která stíní vedlejší rodinné domy. Místní zaslali vedení Prahy 12 petici se žádostí o podporu. Nové vedení Prahy 12 ale projekt akceptovalo a uzavřelo 20.12.2022 smlouvu o spolupráci (usnesení [R-8-015-22](https://www.praha12.cz/assets/File.ashx?id_org=80112&id_dokumenty=94570))

![Vizualizace Viladomy Voborského]({{ 'assets/img/posts/2023-01-04-loxia-voborskeho.jpg' | relative_url }})

### Další projekty
Pokusme se aspoň stručně vyjmenovat nám známá realizovaná i zatím nerealizovaná díla Loxie na Praze 12

| projekt | Loxia | Fetters Mng. | investor |
|---------|:-----:|:------------:|----------|
| Modřanka/Modřanský cukrovar | ✓ | ✗ | soukromníci |
| radnice Prahy 12            | ✓ | ✓ | MČ Praha 12 |
| Objemová studie ZŠ Komořany | ✓ | (✓) | MČ Praha 12 |
| MŠ Mydlinky                 | ✓ | ✗ | MČ Praha 12 |
| Bytový dům OC Jasná         | ✓ | ✗ | soukromník |
| Bytový dům u Auto Kelly     | ✓ | ✓ | soukromník |
| Viladomy Voborského         | ✓ | ✓ | soukromník |
| Bytový dům Hausmannova      | ✓ | ✓ | soukromník |
| Studie přestavby staré radnice P12 | ✓ | ✗ | hl.m.Praha, PDS |

Loxie je tedy na Praze 12 poslední dobou poměrně činná.

### Loxia a zahušťování sídlišť, vize vs. smutná realita

Na Praze 12 se obvykle staví v tzv. stabilizovaném území, často na sídlištích. Zaujal nás proto rozhovor Jany Mastíkové, hlavní architektky Loxie, v propagační knize pražského hnutí ANO [Vize pražského bydlení 2033](http://www.ondrejprokop.cz/kniha/). V knize je po boku lidí jako jsou bývalý primátor Pavel Bém (ODS), developerů (Trigema), a velkého množství pražských prominentů ANO. Na straně 76 uvádí:

> “Při srovnání hustoty sídliště na hektar, tak sídliště už relativně hustá jsou, protože jsou vyhnaná do výšky. Mají dostatek zeleně, ale potýkají se zase například s nedostatkem parkování, při jejich výstavbě se nepočítalo s automobilovou dopravou a jejím boomem. Většina sídlišť se dusí auty, nemají dostatečně kapacitní dopravní trasy a odstavné plochy, na rozdíl od jádrových částí měst, které tím zase tolik netrpí, ale zase často z okna každého pokoje nekoukáte do zeleně, koukáte na ulici nebo do oken sousedního domu.”

S jejím názorem Piráti na Praze 12 více než souhlasí. Litujeme tedy paní architektku, že je nucena kreslit v případě [OC Jasná](https://praha12.pirati.cz/vystavba/kamyk-jasna.html), [BD u Auto Kelly](https://praha12.pirati.cz/vystavba/modrany-komoranska-kelly.html) i u domu v ulici Hausmannova v místě bývalého úřadu budovy vskutku objemné.

![Citace Jany Mastíkové v knize o bydlení]({{ 'assets/img/posts/2023-01-04-loxia-mastikova-kniha.png' | relative_url }})

_(foto: repro kniha [Vize pražského bydlení 2033](http://www.ondrejprokop.cz/kniha/), strany 76 a 77)_

### Co nám ještě Loxia přinese?

Loxia je aktivní i na jiných městských částech Prahy s možnými vazbami na některé politiky. Budeme se jejím aktivitám věnovat v některém dalším pokračování. Piráti na Praze 12 budou i nadále projekty spojené s Loxií co nejpečlivěji studovat.

