---
category: blog
title: "Do základní školy v Modřanech se letos nevešlo 31 spádových dětí, budovu hned naproti ale pronajala radnice soukromé SŠ"
date: 2025-05-23
author: Jan Adamec
authorId: jan.adamec
image: posts/2025-05-23-zapis-zs-k-dolum.jpg
tags:
  - školství
---

Letošní zápisy budoucích prvňáčků na základní školy na Praze 12 byly opět průšvih. Nejhorší byla situace na ZŠ K Dolům, kde se bohužel muselo ze spádových dětí losovat.

Bylo přijato 52 dětí, na [31 spádových dětí](https://www.zskdolum.cz/awards/) ale místo nezbylo a budou tak muset dojíždět do školy na druhém konci Prahy 12.

Muselo to tak být? Hned naproti škole je budova, ve které byl dříve úřad (ulice U Domu služeb). Po jeho přestěhování do nové radnice a krachu tiskárny byla celé budova prázdná. Proč radnice nové třídy pro školu nevytvořila zde, alespoň dočasně?

Místo toho současné vedení Prahy 12 ODS, TOP 09 a ANO budovu v srpnu 2023 pronajalo soukromé střední odborné škole BEAN (viz usnesení [R-41-008-23](https://www.praha12.cz/assets/File.ashx?id_org=80112&id_dokumenty=99180)). Ta ji zrekonstruovala a od roku 2024 zde vyučuje několik [ekonomických oborů](https://www.bean.cz/dny-otevrenych-dveri). Jen letos sem přijme [35 nových studentů](https://www.bean.cz/uredni-deska?action=detail&id=30).

> “Když jsem byl starostou, dočasné využití této budovy pro ZŠ K Dolům jsem navrhoval. ODS a TOP 09 tehdy návrh zablokovaly. Chtěli budovu prodat,“ uvádí Jan Adamec.

Děti a jejich rodiče teď nesou následky. Dle současných plánů radnice se místa v základních školách na Praze 12 uvolní až cca za 5 let (optimistický odhad). Tedy po stavbě ZŠ Komořany a přebudování přízemních pavilonů ZŠ K Dolům a ZŠ TGM. Stavba ZŠ Komořany se ale zasekla kvůli odvolání sousedů (bude v roce 2030?), pavilony pak budou připraveny kvůli nutnosti umístit děti v další nové přístavbě možná v roce 2030 (naše optimistické odhady).

{% include related-post-box.html relatedpost='_posts/2024-01-11-soukrome-skolstvi-gymnazium-praha-12.md' %}

_Ilustrační obrázek: koláž z místa, budova ZŠ K Dolům vlevo, bývalá budova úřadu vpravo, současný starosta Kos (ODS) uprostřed_

{% include newsletter-box.html %}
