---
category: blog
title: "Kdo zaplatí opravu Sofijáku?"
date: 2022-12-04
author: Jan Adamec
authorId: jan.adamec
image: posts/2022-12-04-sofijak-kluziste.jpg
tags:
  - kauzy
  - sofijské náměstí
---

Sofijské náměstí právě teď hostí ledové kluziště a přináší radost, zejména dětem. Jsem rád, že tu taková atrakce může být. Ukazuje se, že plocha náměstí má své využití. Ačkoli kluziště s umělým ledem by bylo vzhledem k cenám energií a teplým zimám bezpochyby ekonomičtější.

Trápí mě však horní část náměstí se sklony, jejíž oprava byla sice na začátku listopadu dokončena, ale opět se objevilo několik chyb. Z jejich povahy se zdá, že odpovědnost za ně spadá (opět) na nedokonalý projekt nebo (opět) na neuhlídání detailů při realizaci.

Tyto chyby se v rámci rekonstrukce Sofijáku bohužel opakují. Proto předchozí vedení Prahy 12 v čele s Piráty nechalo zpracovat právní analýzu. Ta uvádí, že za pochybení mohou nerozlučně projektant, technický dozor a realizační firma. Proto i náklady na opravu měly být vymáhány právě na nich. Vina kohokoli z úřadu nebyla prokázána.

![Rozporovaný detail opravy sklonů v horní části náměstí]({{'assets/img/posts/2022-12-04-sofijak-detail.jpg' | relative_url }} )
_Rozporovaný detail opravy sklonů v horní části náměstí_

### Mimosoudní dohoda ODS-ANO znemožní najít viníka 

Hned na prvním zasedání zastupitelstva však nový starosta Vojtěch Kos (ODS) sdělil, že navrhne mimosoudní dohodu. Ta pravděpodobně povede k finanční spoluúčasti radnice a nové vedení tímto krokem nechrání veřejný rozpočet ani zájem.

Co je možná ještě horší: návrh mimosoudního vyrovnání z iniciativy ODS a ANO zamezí zjištění pravdy ohledně pochybení u soudu. Připomeňme proto, že architekta Krause v podezřelém výběrku [přivedl tehdejší místostarosta Michal Pinc](https://praha12.pirati.cz/aktuality/pinc-ano-ubytovna-u-skladu.html) (ANO), pro kterého řešil i soukromé zakázky. Samotnou rekonstrukci pak měla v gesci ODS, která dosud vinu popírala. V tomto světle dává pokus koalice ODS-ANO obejít soud další otázky. Za Piráty budeme dění sledovat a pokusíme se tomuto zamezit.

- - -

Zdroj: [zápis 1. zasedání](https://www.praha12.cz/assets/File.ashx?id_org=80112&id_dokumenty=93701) Zastupitelstva MČ Praha 12, strana 29, odpověď Vojtěcha Kose

> U Sofijského náměstí je ta situace taková, že tam se budeme muset prostě na radě dohodnout, jakou formou vlastně vymáhat tu vzniklou škodu a kdo za ni může a ono je to poměrně komplikované, protože je v tom několik subjektů, včetně městské části, takže pravděpodobně by tam mohlo dojít k nějaké, aspoň doufám mimosoudní dohodě.
