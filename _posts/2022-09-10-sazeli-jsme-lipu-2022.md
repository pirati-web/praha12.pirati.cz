---
category: blog
title: Piráti Prahy 12 vysadili další lípu, jmenuje se Sláva
date: 2022-09-10
author: Michal Macek
authorId: michal.macek
image: posts/2022-09-10-sazeli-jsme-lipu.jpg
tags:
  - lípa
  - stromy
---

Tradičně vždy na podzim sází Piráti na Praze 12 lípu. Letos se sešli u ZŠ Rakovského, aby se opět ujali krumpáče a lopat. Celkově již počtvrté, takže k lipám Ludmile, Vlastě a Anežce přibyl letos strom, jehož jméno a s ním spojený příběh je naopak netradiční.

V pátek 9. září se na radnici Prahy 12 uskutečnilo slavnostní poděkování dobrovolnicím a dobrovolníkům, kteří nabídli pomoc a otevřeli náruč uprchlíkům přicházejícím po 24. únoru z napadené Ukrajiny. Za přítomnosti ukrajinské komunity poděkoval starosta Jan Adamec (Piráti) lidem, kteří se na přijetí Ukrajinek a jejich dětí na Praze 12 významně podíleli.

Právě na tuto akci navázalo sobotní sázení. Piráti strom vysadili na památku dobrovolnického nasazení a Česko-Ukrajinské spolupráce.

Je symbolické, že Sláva, jak se lípa jmenuje, zapustila na Praze 12 kořeny právě v den, kdy podle většiny zdrojů ukrajinská armáda zásadně postoupila v rámci ofenzívy proti okupační armádě. Lze tak po dlouhé době s mírným optimismem napsat: Sláva! Sláva Ukrajině.

