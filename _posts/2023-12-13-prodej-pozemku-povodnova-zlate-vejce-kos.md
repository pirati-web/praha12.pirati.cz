---
category: blog
title: "Zlaté vejce se slevou. Má starosta Kos (ODS) vysvětlení pro nízkou cenu pozemku pod MK Marketem?"
date: 2023-12-13
author: Jiří Brůžek
authorId: jiri.bruzek
image: posts/2023-12-13-zlate-vejce.jpg
tags:
  - majetek
---

V minulém volebním období jsme za Piráty Praha 12 konzistentně odmítali prodej [viz např usnesení Z-10-012-19](https://www.praha12.cz/assets/File.ashx?id_org=80112&id_dokumenty=74029) lukrativních městských pozemků pod areálem společnosti MK MARKET spol. s r.o., která na adrese Povodňová 10 (nad autoservisem Auto Adámek/Tukas) provozuje velkoobchod a sklady se zdravotnickým materiálem. Nynější rada městské části složená ze zástupců TOP 09, ODS a ANO pod vedením starosty Vojtěcha Kose (ODS) však vrátila prodej do hry. Proč vůbec prodávat zlaté vejce? Pronájem těchto pozemků totiž představuje pro Městskou část Praha 12 jeden z nejvýznamnějších zdrojů příjmů v řádech milionů Kč. Navíc pozemek nabízí potenciál pro výstavbu vícepodlažních bytových domů, podobně jako v sousedním [projektu Ve Vlnách](https://pi2.cz/vevlnach) v ulici Povodňová.

Jen necelých 500 metrů od výše uvedených pozemků, na rohu ulic Generála Šišky a Československého exilu (areál nad Novou radnicí) hlavní město Praha v minulém roce (2022) prodalo cca 6600 m² za cenu 17.711 Kč/m² (celkem tedy přes 117 mil. Kč včetně DPH).
Nyní chce TOP 09, ODS a ANO prodat cca 6200 m² za 12.436 Kč/m² (celkem 77,4 mil. Kč včetně DPH).

Rozdíl v ceně za 1 m² je 5.275 Kč a při 6222 m² pozemku je rozdíl závratných téměř 33 mil. Kč. Tento rozdíl vyvolává otázky týkající se transparentnosti a okolností prodeje. Proč se stejně hodnotný pozemek při současné inflaci a zvyšujících se cenách prodává o 5.000 Kč za 1 m² levněji? Má k tomu starosta Kos nějaké vysvětlení?

|   | Povodňová | Čs.exilu |
|---|:---:|:---:|
| Popis  | K.ú.: Modřany pozemky č. 1663/3, 1663/4, 1663/5, 1663/7, 1664/4, 1664/6 a 1663/18 o celkové velikosti 6.222 m². Pozemek je v územním plánu pod kódem SV na pozemku jsou stavby jiného vlastníka. Vlastníkem budov je společnost MK MARKET spol. s r.o.  | K.ú.: Modřany pozemky č. 2870/1, 2864/17, 2870/11 a 4400/609 o celkové velikosti 6.650 m². Pozemek je v územním plánu pod kódem SV na a na pozemku byly stavby jiného vlastníka. Vlastníkem budov je společnost Nové Modřany, a.s.  |
| Mapy  | ![mapa 1]({{ 'assets/img/posts/2023-12-13-povodnova.png' | relative_url }}) | ![mapa 2]({{ 'assets/img/posts/2023-12-13-csexilu.png' | relative_url }})  |
| Plocha  | 6 222 m² | 6 650 m² |
| Struktura využití ploch  | SV - všeobecně smíšené bez koeficientu tedy stabilizované území  | SV - všeobecně smíšené bez koeficientu tedy stabilizované území  |
| Termín prodeje  |  2023 | 2022  |
| Cena za m² bez DPH | 10 277 Kč  |  14 637 Kč |
| Cena za m² včetně DPH  |  12 436 Kč |  17 711 Kč |
| Rozdíl v ceně za 1 m² včetně DPH  |  __5 275 Kč__   ||
| Celková cena včetně DPH  | 77 379 500 Kč  | 117 778 980 Kč  |
| O kolik může MČ přijít?  | __32 821 050 Kč__  ||
