---
category: blog
title: "PRIOR - promarněná příležitost a likvidace veřejného prostoru"
date: 2024-02-25
author: Jan Adamec
authorId: jan.adamec
image: posts/2024-02-25-prior-cover.jpg
tags:
  - výstavba
  - Loxia
  - PRIOR
---

Architekti ze společnosti Loxia [představili novou podobu obchodního domu](https://www.praha12.cz/assets/File.ashx?id_org=80112&id_dokumenty=103011) PRIOR. Má 11 podlaží, je vyšší než Sofijské náměstí široké a na první pohled vypadá jako obyčejná bytovka. Ve středu 28. 2. 2024 proběhne zasedání zastupitelstva MČ Praha 12, kde bude rada (ODS+TOP09+ANO) chtít tuto architektonickou studii schvalovat.

Fakticky je návrh skutečně polyfunkční dům, uvnitř jsou obchody, prostory pro administrativu a případně ordinace, jak jsme za Piráty prosazovali, když jsme ještě působili v radě. Dominantou jsou však dvě výškové nástavby s celkem 181 byty.

![vizualizace]({{ 'assets/img/posts/2024-02-25-prior-viz-1.jpg' | relative_url }})<br>
_(Vizualizace nového PRIORu. Zdroj: architektonická studie)_

Když byli Piráti ve vedení radnice, chtěli zakázku na koncesi v momentě, kdy v ní zbyl jediný zájemce, zrušit (leden 2022). Na celé území nechat znovu zpracovat urbanistickou studii, ve které by byly využity znalosti ze zakázky, a poté vypsat zakázku znovu s jasnými limity (například menším počtem bytů).

<iframe width="560" height="315" src="https://www.youtube.com/embed/6NKCYka6uds" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen style="max-width:100%"></iframe>

![prior od namesti]({{ 'assets/img/posts/2024-02-25-prior-od-namesti.jpg' | relative_url }})<br>
_(Nákres fasády směřující do náměstí. Zdroj: architektonická studie)_

### Využití Sofijského náměstí se zhorší

Nad Sofijským náměstím se bude tyčit 11 podlaží, v převážné většině s byty. Dům bude (včetně schodiště) přibližně 39 metrů vysoký, přičemž náměstí je široké 33 metrů. Takto velký rozdíl bude zhoršovat pocity lidí na náměstí, které má sloužit i k trávení volného času. V létě se ve fontáně na náměstí osvěžují děti, konají se zde různé akce (trhy, Den Prahy 12 ad.) a přes zimu, od prosince do konce února, zde bývá kluziště.

**Hluk z akcí a kluziště bude vadit obyvatelům nového domu.** Kluziště se v noci chladí, hluk z agregátu je tedy i v noci. Jiné místo pro kluziště na Praze 12 není, nebo minimálně ne na takto velmi dobře přístupném místě. Předpokládáme tedy, že akce budou muset být na náměstí výrazně omezeny.

Současný obchodní dům má při Sofijském náměstí 5 metrů široké podloubí. Nový dům zaplňuje celý prostor a dojem z šířky náměstí se tak ještě výrazně zhorší. Až se přestaví (a zvětší) budova pošty, bude tento veřejný prostor působit jen jako úzký průchod mezi výškovými domy, nikoli náměstí.

{% include newsletter-box.html %}

![dopravni reseni]({{ 'assets/img/posts/2024-02-25-prior-doprava.png' | relative_url }})<br>
_(návrh dopravního řešení. Zdroj: architektonická studie firmy Loxia)_

### Snížení počtu veřejně přístupných parkovacích míst

Velké parkoviště před Priorem bude rozděleno závorou na dvě části v místě současného přechodu (ten bude jinde). Pokud to dovolí inženýrské sítě pod povrchem, architekté chtějí na parkovišti vysadit stromy. Přeorganizováním a rozdělením parkoviště ale místní přijou o podstatnou část míst.

|   | Využití nyní | Studie |
|---|---|---|
| Před PRIORem levá část | Místní, přestup na tramvaj, plus 55 míst na parkovací kotouč | 132 míst za závorou vyhrazeno pro OC, 315 míst v garážích |
| Před PRIORem pravá část | 98 míst | 81 míst |
| Plovdivská | 14 míst podélných<br>+ 3 místa na konci ulice<br>+ 3 místa u PRIORu<br>= 20 míst| 7 míst podélných<br>+ 15 míst kolmých<br>= 22 míst|
|Celkem pro místní | 118 | 104 |

Prošli jsme ulici Plovdivská a letecké snímky parkoviště a napočítali, že počet veřejně přístupných parkovacích míst se sníží o 14, plus o celou levou část velkého parkoviště před PRIORem, kde nyní parkují jak místní, tak ti, kdo zde přestupují na tramvaj. Parkoviště je ve všední dny plné. Všichni tito řidiči si tedy budou muset hledat místa jinde. Budou parkovat u budoucí linky metra D?

### Rampa do podzemních garáží přeruší bezbariérové cesty na autobus a tramvaj

Přímé cesty na tramvaj a na autobus směrem na Kačerov nyní přeruší obrovská rampa do podzemních garáží. Radnice posílá obyvatele zadní stranou panelového domu v Plovdivské, která je ale méně příjemná třeba i tím, že obsahuje prudké schodiště.

![mapa 2]({{ 'assets/img/posts/2024-02-25-prior-rampa-montaz.jpg' | relative_url }})<br>
_(Promítnutí rampy na fotomapu prostoru za PRIORem, zdroj: architektonická studie)_

Samotnou rampu pak lidé budou muset překonávat po mostě, na jehož konci jsou ve studii dokonce schody. Budova má totiž ležet asi o 1 metr níže než nyní, překonávání výškových rozdílů je tak pro nezkušené architekty značná výzva.

_“Rampa do podzemních garáží by měla vést přímo budovou obchodního domu a nezabírat takto brutálně veřejný prostor,”_ říká k tomu pirátský zastupitel Jan Adamec.

### Nesoulad s dlouhodobými plánovacími dokumenty Prahy

Když se podíváme na [Metropolitní plán](https://plan.praha.eu) - tj. budoucí územní plán hlavního města, který již prošel několika koly připomínkování vč. veřejných, ale stále není schválený - v okolí Sofijského náměstí je v něm transformační plocha s maximální výškou budov 6 podlaží. _“S takovou výškovou hladinou souhlasíme a je smutné, že současná radnice se těmito plány neřídí,”_ vysvětluje postoj zastupitelka za Piráty Eva Tylová.

![Metropolitni plan]({{ 'assets/img/posts/2024-02-25-prior-metroplan.png' | relative_url }})<br>
_([Metropolitní plán](https://plan.praha.eu), modré číslice značí max. počet podlaží)_

Před PRIORem také vede důležitá trasa pro cyklisty, kteří se chtějí dostat ze sídliště do modřanské rokle, populárního cíle pro víkendové projížďky. Architekti staví cyklistům do cesty onu závoru. _"Není vůbec jasné, kudy by se měli do rokle či na stezku k Vltavě cyklisté dostávat,"_ dodává zastupitelka (a nadšená cyklistka) Petri Mališů.

![cyklistická mapa]({{ 'assets/img/posts/2024-02-25-prior-doprava-cykloMHMP.png' | relative_url }})<br>
_(snímek z [cyklistické mapy MHMP](https://app.iprpraha.cz/apl/app/atlas-prahy/?service%5B%5D=cyklogenerel))_

### Architektem opravdu LOXIA

Již před rokem [Piráti upozornili]({% link _posts/2023-02-17-zakazka-na-prior-modrany-loxia-fetters.md %}) na to, že se do zakázky snaží různými cestami protlačit společnost Loxia. _“Formálně si Loxii vybral koncesionář, firma BAK. Že se však jedná opět o Loxii v klasickém tandemu s firmou Fetters Management, považujeme za velmi podezřelé,”_  říká pirátský zastupitel Jiří Brůžek. Podle Loxie a Fetters Mng. se stavěla radnice Prahy 12 a podílejí se i na řadě developerských projektů po Praze 12.

{% include related-post-box.html relatedpost='_posts/2023-02-17-zakazka-na-prior-modrany-loxia-fetters.md' %}

### Budoucnost

S představenou architektonickou studií jednomyslně souhlasila Rada městské části Praha 12 ve složení ODS, TOP09, ANO. Vedení radnice tentokrát neuspořádalo veřejnou prezentaci návrhu. Na prezentaci 22. 2. pozvalo jen obyvatele sousedních domů a o akci na webu nebo sociálních sítích neinformovalo. Důvodem omezení byla údajně omezená kapacita sálu. Když se ale před rokem konala prezentace návrhů PRIORu otevřená a v médiích inzerovaná, do sálu se všichni vešli a zbyla i volná místa. Je to důkaz, že si radnice uvědomuje, že se novým projektem rozhodně nemůže chlubit.

Stejně tak nový návrh nejdůležitějšího místa v Modřanech neprojednávaly žádné komise rady, kterým jsou jindy předkládány k vyjádření i stánky u Vltavy. Vše upekla část radních v čele se starostou.

> “Když se místní těšili na moderní obchodní dům, asi nečekali, že dostanou obchoďák zamaskovaný dvojnásobně vysokou obyčejnou bytovkou. Jak jsme si ukázali, ztíží se pohyb chodců, cyklistů, cesty pro kočárky. I když přibude spousta parkovacích míst v podzemí, na povrchu to bude díky zrušení neformální P+R o dost horší. Přitom právě dostupná parkoviště pro přestup jsou v moderním městě důležitá pro možnost kombinování veřejné dopravy s osobní.
Zhorší se užití náměstí, které město nedávno zrekonstruovalo a začalo na něm pořádat akce. Zní to hrozně, ale toto ani není vůle developera, který chce klasicky vytěžit svůj pozemek na maximum. Toto se děje plně v režii místní samosprávy, tedy současné rady,” kritizuje vývoj projektu předseda zastupitelského klubu Pirátů Jan Adamec.

Definitivně se bude studie schvalovat na zastupitelstvu ve středu 28. 2. 2024. Veřejnost může do diskuze na jejím počátku vstoupit a uvést své názory.
