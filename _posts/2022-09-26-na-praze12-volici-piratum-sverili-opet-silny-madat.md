---
category: blog
title: "Na Praze 12 voliči Pirátům svěřili opět silný mandát. Starosta Adamec by rád navázal na předchozí 4 roky"
date: 2022-09-26
author: Jan Adamec
authorId: jan.adamec
image: posts/2022-09-26-na-praze12-volici-piratum-sverili-opet-silny-madat.jpg
tags:
  - volby
---
**Vize Pirátů na Praze 12 podpořilo v komunálních volbách 21,1 % voliček a voličů a strana tak obhájila silný mandát posledních čtyř let, když získala 8 zastupitelských křesel. Tým stávajícího starosty Jana Adamce, místostarostky Evy Tylové a radního Jiřího Brůžka díky tomu naváže na svou práci v oblasti digitalizace, transparentnosti a udržitelnosti.**


_“V prvé řadě chci poděkovat voličům za jejich přetrvávající přízeň. Vážíme si jí. Nerad odcházím od rozdělané práce a jejich důvěra nám dává silný mandát usilovat znovu o zformování koalice. Provedli jsme městskou část dvěma bezprecedentními krizemi a nastartovali změnu k lepšímu. Myslím také, že dnes už jsme mnohem zkušenější a podporu voličů dokážeme přetavit v úspěšné vedení dvanáctky,”_ poděkoval Jan Adamec, stávající starosta MČ Praha 12.   


Předešlé čtyři roky Piráti v koalici se Zelenými usedali v radě MČ spolu s ODS a TOP09. _“Minulý volební výsledek, skvělých 25,69 %, ukázal, že lidé si cestu ke straně, která skutečně stojí za lidmi například v otázce předimenzovaných staveb, u voleb najdou. A ten letošní to jen potvrdil,”_ hodnotí Eva Tylová, místostarostka za Piráty.


Povolební strategie Pirátů na Praze 12 hovoří jednoznačně – Piráti se nebudou účastnit koalice s extrémisty ani trestně stíhanými osobami.

