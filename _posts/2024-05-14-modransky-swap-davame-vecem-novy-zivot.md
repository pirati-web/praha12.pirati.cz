---
category: blog
title: "Modřanský swap: dáváme věcem nový život a insPirujeme radnici"
date: 2024-05-14
author: Michal Macek
authorId: michal.macek
image: posts/2024-05-14-swap.jpg
tags:
  - SWAP
---

Už jste viděli moje nové džíny? Ne? Zvláštní. Hrozně rád se s nimi totiž chlubím. Proč? Tak jednak jsou vážně pěkný. Především jsem si je ale přinesl z Modřanského swapu. Ten za Piráty už přes rok pořádáme na Sofijském náměstí.

Tímto bych proto chtěl na dálku poděkovat neznámé osobě, která džíny na swap přinesla, a také vyseknout poklonu naší člence Veronice Rajnohové, která swap organizuje. Podobně jako moje nové džíny totiž díky této akci v koši neskončila už víc než dvě tuny věcí. Především oblečení, které si ze swapu lidi odnesli.

| SWAPy v roce 2024 | Vybráno | Vyswapováno | Předáno na charitu |
|---|---:|---:|---:|
| 11.5.2024 | 530 kg | 479 kg | 51 kg |
| 14.4.2024 | 568 kg | 502 kg | 66 kg |
| 10.3.2024 | 567 kg | 468 kg | 99 kg |
| 19.2.2024 | 763 kg | 671 kg | 92 kg |

Co to swap vlastně je a jak funguje? Jedná se o sousedskou výměnu věcí, především oblečení. Můžete přinést, co vám už doma překáží nebo se vám už nehodí. A odnést si cokoli, co vás zaujme. Třeba nové džíny. Vše probíhá dobrovolnicky a taky zadarmo. Swap Piráti pořádají každý měsíc. Pro veškeré informace můžete navštívit web [modranskyswap.cz](https://modranskyswap.cz) nebo sledujte náš newsletter.

{% include newsletter-box.html %}

Máme radost, že na akci pokaždé dorazí spousta návštěvnic a náštěvníků. Osobně akci považuju za skvělý příklad dobré praxe, jak odspodu a dobrovolnicky vdechnout komunitní život naší čtvrti.

V červnu pořádáme velký swap 2.6. Jeho součástí bude nejen možnost přinést si a/nebo odnést věci, ale také si vyzkoušet různé dílny nebo si dát občerstvení. A setkat se s našimi kandidáty do eurovoleb. Sledujte naše sociální sítě, ať to neprošvihnete.

{% include related-post-box.html relatedpost='_posts/2023-03-21-modransky-swap.md' %}

Mimochodem, náš swap insPiroval i radnici. Také pořádá podobnou akci. 24. května na Kamýku. Ta radniční stála podle [registru smuv](https://smlouvy.gov.cz/smlouva/28375799) 140 tisíc Kč. Tolik k tomu, jakou má o udržitelnosti představu radniční koalice. Na našem swapu městská část dokonce pár stovek inkasuje za zábor, organizace probíhá dobrovolnicky. Tak, jak se mají komunitní akce dělat. Od srdce, nikoli za erární peníze.
