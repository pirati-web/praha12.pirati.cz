---
category: blog
title: "Starosta Kos (ODS) nejprve umožnil developerovi stavbu a pak jedná o výkupu zhodnocených pozemků"
date: 2024-09-07
author: Jan Adamec
authorId: jan.adamec
image: posts/2024-01-29-ods-stavi-v-lese.jpg
tags:
  - výstavba
  - kauzy
---

ODS na Praze 12 předvádí skandální operaci s developerským projektem spolustraníka. Ten se snaží na hranici lesa v Komořanech postavit 10 rodinných domů. Starosta Prahy 12 Vojtěch Kos (ODS) nejprve umožnil realizaci (bez aktivní spolupráce s Prahou 12 by projekt nemohl vzniknout) a pak si nechal zastupitelstvem schválit mandát k jednání o výkupu pozemků ve vlastnictví developera, které svým jednáním Kos přitom zhodnotil.

O developerském projektu ODS na hranici lesa v Komořanech jsme již psali v [lednovém článku]({%link _posts/2024-01-29-ods-stavi-v-lese-komorany.md %}). Tehdy úspěšně skončilo odvolání Prahy 12 proti projektu firmy Proinvex, kterou vlastní Tomáš Vavřinec, vlivný ODS z Prahy 7.

{% include related-post-box.html relatedpost='_posts/2024-01-29-ods-stavi-v-lese-komorany.md' %}

Z vyjádření magistrátu zastupitel Jan Adamec zjistil, že již tehdy se starosta **Kos snažil projednání ovlivnit ve prospěch developera**, když přes platné nesouhlasné usnesení MČ Praha 12 s projektem zaslal na magistrát deklaraci o spolupráci s developeram. K takovému jednání přitom podle nás neměl žádný mandát.

Jan Adamec se snažil toto nestandardní kroky starosty Kose proti platným usnesením projednat na jednání Kontrolního výboru, který je právě k tomuto zřízen. Koaliční zastupitelé však neumožnili jeho zařazení na jednání [15.1.2024](https://www.praha12.cz/assets/File.ashx?id_org=80112&id_dokumenty=102628), ani následné [19.2.2024](https://www.praha12.cz/assets/File.ashx?id_org=80112&id_dokumenty=103200). Mají totiž ve výboru většinu.

### Bez pozemků města by projekt nešlo nezrealizovat

Developer pro svůj projekt 10 rodinných domů potřebuje na pozemcích města vybudovat schodiště, které vyrovnají terénní skok a zajistí průchodnost územím. To vyplynulo z odvolání a developer díky tomu stavební povolení nezískal.

Vedení Prahy 12 ve složení ODS, ANO a TOP 09 tento developerům problém vyřešilo dne 23.4.2024 schválením smlouvy o spolupráci (usnesení [R-75-002-24](https://www.praha12.cz/assets/File.ashx?id_org=80112&id_dokumenty=104779)), kterou na jednání rady úředložil starosta Kos tzv. “na stůl”, takže ostatní radní neměli čas smlouvu a její důsledky prostudovat. Tento narychlo připravený materiál byl pak ještě musel být o týden později upraven (usnesením [R-76-021-24](https://www.praha12.cz/assets/File.ashx?id_org=80112&id_dokumenty=104775)).

**Ve smlouvě Praha 12 poskytuje pozemky města pro stavbu schodišť - bez nich by developer nemohl projekt realizovat.**

### Kos chce jednat o výkupu zhodnocených pozemků developera

Komořanští sousedé s developerským projektem nesouhlasí. Poté, co se o smlouvě dozvěděli, nabídli Praze 12 dokonce 1 milion korun, aby od smlouvy odstoupila. Sousedé tlačí na Prahu 12, aby spolu s nimi pozemky developera vykoupila. Smlouva se kvůli petici občanů projednávala i na červnovém zasedání Zastupitelstva MČ Praha 12. Zastupitelstvo v reakci na petici občanů schválilo usnesení, ve kterém ukládá starostovi jednat se stavebníkem o zajištění bezbariérového průchodu a o výkupu pozemků (usnesení [Z-13-003-24](https://www.praha12.cz/assets/File.ashx?id_org=80112&id_dokumenty=105866), které oproti předchozímu usnesení rady [R-82-003-24](https://www.praha12.cz/assets/File.ashx?id_org=80112&id_dokumenty=105721) bylo na návrh starosty Vojtěcha Kose doplněno o úkol s výkupem pozemku).

> “Kos nejprve svému kolegovi z ODS zhodnotil pozemky tím, že mu umožnil stavbu projektu, a nyní chce, aby Praha 12 tyto zhodnocené pozemky vykupovala. Takové jednání je naprosto skandální”, uzavírá Jan Adamec.

Pokud by městská část neuzavřela smlouvu, Proinvex by stavět nemohl (a hodnota jeho pozemků by byla nižší). Tato realita je skandální o to více, že část peněz pro výkup pozemku chce radnice vybrat mezi sousedy tohoto developerského projektu.

### Naděje pro sousedy

Piráti z Prahy 12, stejně jako sousedé, s tímto projektem firmy Proinvex nesouhlasí, zejména kvůli nesouladu s územní studií Komořan. Pirátský zastupitel Matěj Mlčoch sousedům poskytl stanovisko MMR k jinému projektu, které dává šanci, že půjde projekt i tak zastavit. Oplocení zahrad totiž developer plánuje na pozemcích, na kterých podle územního plánu být oplocení nesmí, i když by bylo z živého plotu.

{% include newsletter-box.html %}
