---
category: blog
title: "Bude Loxia a Fetters Mng. dělat pro pražskou ODS i nový PRIOR?"
date: 2023-02-17
author: Jan Adamec
authorId: jan.adamec
image: posts/2023-02-17-zakazka-na-prior-viz.jpg
tags:
  - výstavba
  - Loxia
  - PRIOR
---

Na příští středu se chystá zásadní hlasování o budoucnosti PRIORu. Úplné detaily vedení nechce zveřejnit, ačkoli by to podle právníků bylo nejspíš možné.

Zastupitelé ale mají k dispozici všechny podklady. Můžeme proto uvést následující body:

* Princip zakázky: firma (koncesionář) budovu zbourá, postaví novou, bude ji 50 let provozovat a platit Praze 12 minimálně 10 milionů Kč ročně (plus inflace)
* Všichni účastníci se chystají současnou budovu zbourat a postavit novou
* Novou budovou bude bytový dům s cca 200 byty nad dvěma komerčními podlažími
* Návrh pravděpodobně dodá firma Loxia, která během vlád ODS na Praze 12 realizuje jednu zakázku za druhou
* Soutěž pro Prahu 12 připravovali právníci z Rowan Legal a poradci z Newton Business Development a Fetters Management

_(ilustrační obrázek výše: fotka z veřejné prezentace dne 17.2.2023; zleva: Jan Chyba - Fetters Mng., Michal Tesař - Newton Business Development, Lukáš Sommer - Rowan Legal, Petr Šula - místostarosta Prahy 12)_

### Lze v Praze 12 postavit něco bez Loxie (a Fetters Mng.)?
Ze získaných podkladů víme, že jeden z návrhů nového komplexu udělala i nám známá Loxia. Jejímu vlivu na panorama Prahy 12 jsme věnovali [náš předchozí článek](https://praha12.pirati.cz/aktuality/stopa-loxia-fetters-na-panoramatu-modran.html).

Procházeli jsme působení Loxie na jiných městských částech Prahy a zaujala nás zejména Praha 8 a Praha 14. Podle našich informaci na obou z nich působí majitel Loxie Milan Veselý jako poradce při územním rozvoji a účastní se schůzek s developery.

Praha 8, kde je dlouholetým starostou Ondřej Gros z ODS, plánuje novou základní školu Rohan a pro její návrh využila architektonickou soutěž. Protože jsme ale v odéesácké Praze 8, místo obvyklých zkušených administrátorů [použili k organizaci soutěže právě Loxii](https://www.cka.cz/souteze/databaze/navrh-architektonickeho-reseni-zakladni-skoly-rohan-praha-8). Mimochodem, právní služby pro Loxii dělala advokátní kancelář Gürlich, Vítek & partners, kterou se snažil prosadit na administraci soutěže na ZŠ Komořany na Praze 12 i nynější starosta Vojtěch Kos (ODS).

Zvláštní je, že **kvůli problémům není architektonická soutěž na Praze 8 ani po roce od odevzdání návrhů uzavřena**.

{% include newsletter-box.html %}

### Fetters již ovládá stavby základních škol na Praze 8 i Praze 12

Praha 8 však již vypsala soutěž na projektový management stavby ZŠ Rohan a (modří už vědí): [vyhrála ji firma Fetters Management](https://smlouvy.gov.cz/smlouva/21142531). Asi nebude náhoda, že po odchodu Pirátů na Praze 12 do opozice vypsalo nové vedení (ODS+TOP09 a ANO+Trikolora) zakázku na projektový management stavby ZŠ Komořany, a dne 7.2.2023 uzavřela smlouvu opět s Fetters Management (usnesení [R-14-006-23](https://www.praha12.cz/assets/File.ashx?id_org=80112&id_dokumenty=95172)). Podle našeho názoru byly kvalifikační podmínky soutěže nastaveny tak, že mohl stěží vyhrát někdo jiný než “parta ze stavby radnice Prahy 12”.

![Současný PRIOR]({{ 'assets/img/posts/2023-02-17-zakazka-na-prior.jpg' | relative_url }})<br>

### Místo obchodního je dům bytový: 400 nových obyvatel na sídlišti
Jak jsme uvedli, nový “Prior” budou převážně byty. Část jich bude určena k prodeji, část bude nájemních. Ačkoli bude dům vlastněn Prahou 12, byty nebudou klasicky obecní s dostupným nájmem. Nájem bude komerční, neboť právě z něj bude koncesionář platit městské části minimálně 10 milionů ročně. V domě má být cca 200 bytů, tedy v lokalitě přibude cca 400 nových obyvatel. Přesná čísla nesmíme v rámci probíhajícího zakázkového řízení zveřejnit.

Piráti z Prahy 12 si nemyslí, že sídliště v tomto místě unese stovky dalších obyvatel. Navíc panuje názor, že takto zásadní místo v centru čtvrti nemá tvořit bytovka, ale nadále pouze dům se službami a obchody. Proto [jsme v dubnu 2022 hlasovali proti](https://www.praha12.cz/assets/File.ashx?id_org=80112&id_dokumenty=90153) vypsání finální (nabídkové) fáze zakázky. Měli jsme ještě jeden další pádný důvod, ten ale nesmíme do ukončení zakázkového řízení veřejně prezentovat.

![Screenshot hlasování, ODS a TOP pro, Piráti proti]({{ 'assets/img/posts/2023-02-17-zakazka-na-prior-hlasovani.png' | relative_url }})<br>
_(Neshoda tehdejší koalice při hlasování [27.04.2022](https://www.praha12.cz/assets/File.ashx?id_org=80112&id_dokumenty=90153))_

Tehdejší pirátský starosta Prahy 12 Jan Adamec vysvětluje svou pozici takto: _“Vzhledem k tomu, že o uzavření smlouvy mělo rozhodnout až nové vedení Prahy po komunálních volbách, navrhoval jsem tehdy spojenectví ODS a TOP09, že by bylo férové nechat novému vedení možnost ještě zakázku upravit dle svého, tedy upravit ještě zadání, případně udělat ještě jedno kolo soutěžního dialogu. ODS a TOP09 si ale prohlasovaly zadání své.”_

### Co navrhují Piráti s PRIORem?

1. Urbanistickou studii okolí Sofijského náměstí s participací.
2. Využijeme roky připravovanou koncesní smlouvu a zkušenosti ze soutěžního dialogu. V průběhu aktuálně končící soutěže se hodně změnily podmínky na trhu (COVID a válka na Ukrajině).
3. Pojďme to udělat úplně jinak: urbanistickou soutěž na okolí náměstí a pak teprve koncesi. Pro novou soutěž na koncesi už máme připravenou smlouvou, do které se bude moct přihlásit opět více firem a budou moct mezi sebou skutečně soutěžit. I bez nutnosti dlouhého soutěžního dialogu (ušetření financí za novou soutěž).

