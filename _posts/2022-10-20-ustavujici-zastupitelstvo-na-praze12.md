---
category: blog
title: Ustavující zastupitelstvo Prahy 12 ukázalo svévolný styl nové rady
date: 2022-10-20
author: Michal Macek
authorId: michal.macek
image: posts/2022-10-20-zastupitelsky-sal-praha12.jpg
tags:
  - volby
---
**Ustavující zasedání zastupitelstva Prahy 12 ve středu zvolilo nového starostu a radu složenou z ODS, TOP 09 a ANO 2011, podepřenou hlasy Trikolory. Politická kultura na Praze 12 se s novým vedením nejspíš změní, jak vyplývá i z odpovědí kandidátů do rady MČ na otázky pokládané Piráty.**

Praha 12 má nové vedení. Starostou byl zvolen Vojtěch Kos (ODS), v radě dále zasednou zástupci TOP 09 a ANO 2011. V klubu ANO zvedli pro starostu a radní ruku též 2 členové Trikolory, o jejichž hlasy se nová koalice musí opírat.

Piráti Praha 12 během zasedání směřovali na starostu a radní sérii dotazů týkajících se především postoje k developerským projektům, prodeji městského majetku, účasti Trikolory v koalici, ke [kauze zakázek místostarosty Milana Maruštíka (ANO)](https://praha12.pirati.cz/aktuality/marustik-stavitel-ms-tyrsovka.html) a v neposlední řadě k faktu, že se nová rada, do níž byli všichni radní navrženi jako uvolnění, Praze 12 ročně prodraží o miliony korun.

|                     |            |   | 2018-2022 |   |  2022-2026 | 
| funkce              | odměna Kč  | počet | celk.odměna | počet | celk.odměna |
|---------------------|-----------:|:-:|----------:|:-:|-----------:|
| starosta            |     93 007 | 1 |    93 007 | 1 |     93 007 | 
| místostarosta uv.	  |     81 847 | 3 |   245 541 | 4 |    327 388 |    
| místostarosta neuv. |     50 224 | 1 |    50 224 | 0 |          0 |    
| radní uvolněný      |     72 545 | 3 |   217 635 | 4 |    290 180 |    
| radní neuvolněný    |     11 161 | 1 |    11 161 | 0 |          0 |    
| zastupitel uv.      |     63 245 | 0 |         0 | 1 |     63 245 |    
| předs.výboru neuv.  |      5 580 | 2 |    11 160 | 1 |      5 580 |    
| celkem měšíčně      |            |   |   628 728 |   |    779 400 |     
| celkem ročně			  |        |   | **7 544 736** |   | **9 352 800** |     
| rozdíl			        |            |   |           |   | **1 808 064** |     
| rozdíl s odvody     |            |   |           |   | **2 419 190** |   

_(Tabulka: porovnání nákladů na členy rady a uvolněné zastupitele v předchozím a nadcházejícím volebním období. Od roku 2023 se navíc očekává navýšení výše odměn o 10%.)_

Z odpovědí i stylu, jakým se s dotazy opozice kandidáti vypořádávali, lze tušit, že se politická kultura na Praze 12 značně promění. Na závěr zasedání koalice obešla zvyklosti, když zvolila předsedkyní kontrolního výboru Veronu Ballay (Praha 12 Sobě), které již předtím schválila post předsedkyně jako uvolněný, tedy placený. Piráti, nejsilnější opoziční strana, tak budou mít kontrolu nové rady značně ztíženou.

_“Starosta Kos a celá nová rada předstoupili včera před zastupitele a zastupitelky Prahy 12 bez zveřejněné koaliční smlouvy, a navíc nám hned zkraje oznámili, že nové vedení vyjde Prahu 12 o 2,4 milionu Kč ročně dráž než naše rada předchozí. Co přesně za tuto částku navíc Praha 12 získá, jsme se z odpovědí kandidátů do rady ale nedozvěděli. Někteří z nich podali velmi rozpačitý výkon a odpovídali vyhýbavě, pokud vůbec, jiní zase bez problémů přiznávali, že kontroverzní jednání, na které Piráti před volbami upozorňovali, skutečně proběhlo. To se týká nově zvoleného místostarosty Maruštíka za ANO, jehož kauze zakázek v MŠ Tyršovka se určitě chceme ještě věnovat. Složení nové rady tak u mě vyvolává vážné pochybnosti,”_ shrnul Jan Adamec, odcházející starosta MČ Praha 12.

### Udrží nové vedení negativní stanoviska k depeloperským projektům?

V průběhu jednání Piráti upozorňovali také na developerské projekty, které jsou na Praze 12 v jednání a ke kterým se končící rada stavěla kriticky. _“Ptala jsem se nových radních, zda budou trvat na našich dosavadních negativních stanoviscích a na našich postupech zejména směrem ke společnosti Trigema, která chce vystavět na Kamýku dva věžáky, které ale místní jasně odmítají. Z odpovědí pana Kose i dalších, kteří se zaměřovali v podstatě jen na zajištění obchůdku během stavby, mám vážné obavy, že těmto stavbám na sídlištích bránit nebudou,”_ popisuje laxní a přezíravý přístup k přání veřejnosti končící místostarostka za Piráty Eva Tylová. 

Dostalo se i na otázky týkající se  neshod  místní organizace TOP 09 ohledně účasti v radě podporované Trikolorou. _“Připomněla jsem Petrovi Šulovi, že část jeho místní organizace TOP 09 veřejně nesouhlasí s touto koalicí s ANO a Trikolorou. Pan Šula se vágně odkázal na demokratické principy v TOP 09. Právě nedemokratický charakter Trikolory, která jasně říká, že demokracie pro ně není hodnotou a přímo podporuje proputinovské demonstrace, je ale jádrem toho problému,”_ dodává Eva Tylová.

_(Ilustrační obrázek: MČ Praha 12, licence CC BY-NC 4.0)_
