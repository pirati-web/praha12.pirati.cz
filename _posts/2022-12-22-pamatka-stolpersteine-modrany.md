---
category: blog
title: "Piráti Praha 12 uctili památku deportované židovské rodiny z Modřan"
date: 2022-12-22
author: Jan Adamec, Michal Macek
authorId: 
image: posts/2022-12-22-pamatka-stolpersteine-modrany.jpg
tags:
  - historie
---

[Stolpersteiny](https://cs.wikipedia.org/wiki/Stolpersteine) jsou kameny zmizelých, doslova „kameny, o které je třeba klopýtnout“, vsazené do chodníků před domy obětí holocaustu a nacistického režimu. Dvojice těchto kamenů připomíná také [tragický osud jedné modřanské rodiny](https://cs.m.wikipedia.org/wiki/Seznam_kamenů_zmizelých_v_Modřanech). Vsazeny jsou před domem v Dostojevského ulici v Čechově čtvrti.

Právě před 80 lety, dne 22. 12. 1942, nacisté deportovali tehdy 40letou Valerii Freundovou s její 9letou dcerou Zuzinkou z jejich modřanského domu. Byly odvezeny do koncentračního tábora Terezín a následně v říjnu 1944 zavražděny ve vyhlazovacím táboře Osvětim.

Piráti z Prahy 12 si dnes toto smutné výročí deportace připomněli.

Právě v době, kdy na hranici Evropy opět působí zlo s fašistickými rysy - s rysy toho nejhoršího, co lidstvo kdy vynalezlo - je potřeba si holokaust aktivně připomínat. Protože naplnění ideálů propojené poválečné Evropy - ideálů míru, tolerance a humanismu - není samozřejmé. A pramení též z porozumění tomu, že zlo není nikdy příliš daleko.

Přejeme si, aby fašistické hrůzy naše země již nikdy nezažila. Stejně tak si přejeme, aby je nezažívala žádná jiná země v Evropě ani ve světě.

![Piráti Praha 12 uctili památku deportované židovské rodiny z Modřan]({{ 'assets/img/posts/2022-12-22-pamatka-stolpersteine-modrany2.jpg' | relative_url }})
