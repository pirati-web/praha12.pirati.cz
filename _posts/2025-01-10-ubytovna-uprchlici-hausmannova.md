---
category: blog
title: "Poučení z krizové situace na nelegální ubytovně v Hausmannově"
date: 2025-01-10
author: Jiří Brůžek
authorId: jiri.bruzek
image: posts/2025-01-10-ubytovna-uprchlici-hausmannova.jpg
tags:
  - Ukrajina
---

V listopadu se mj. na mě obrátila [Organizace pro pomoc uprchlíkům](https://www.opu.cz) (OPU), která řešila situaci v ulici Hausmannova.

V objektu, který naše MČ prodala developerovi, fungovala od začátku války ubytovna hlavně pro lidi z Ukrajiny. Ty vznikly podle lex Ukrajina, aby řešily nouzové ubytování pro uprchlíky. Výjimka dle tohoto zákona ale během roku 2024 přestala platit a v listopadu již tato ubytovna fungovala nelegálně.

Vyjel jsem na místo a zjistil, že stav odpovídá alarmujícímu popisu pracovníků OPP, především chybělo vytápění.

Po mé urgenci zareagoval jak sociální odbor naší MČ, tak paní radní Vedralová a bylo provedeno terénní šetření. V tuto chvíli tak jsou největší problémy odstraněny.

Současná situace je dvojsečná:

Sice stále funguje nelegální ubytovna, zároveň její obyvatelé mají kde bydlet, nemrznou a pracovníci MČ situaci monitorují. Problémem tedy zůstává, kam nyní obyvatele bezpečně přesídlit, aby mohla být ubytovna uzavřena.

V tom by mohlo pomoci mnou ještě v pozici radního zřízené Kontaktní místo pro bydlení, kde Magistrát proplácel úvazek koordinátorky, která měla zabydlování v popisu práce.

To ale současná rada nechala zrušit, přestože jiným MČ město místo dál financuje a další MČ kontaktní místa pro bydlení otevírají.

Opravdu není dobré, že naše rada nechala nelegální ubytovnu fungovat až do zimy, přestože má nástroje, jak po majiteli vymáhat, aby se v objektu neprovozoval nelegální byznys.

Pro tuto zimu tedy bezprostřední situace pro obyvatele ubytovny dopadla dobře, ale jedná se o velké poučení pro příště. Je vždy problém, když MČ prodává svůj majetek, ale již neřeší, co se dál v místě děje a řeší až problémy, které přerostou k ohrožení lidí.

