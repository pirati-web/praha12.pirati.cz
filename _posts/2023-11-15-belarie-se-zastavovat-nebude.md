---
category: blog
title: "Piráti společně s občany ubránili Belárii zelenou. Metrostav stavět nebude"
date: 2023-11-15
author: Eva Tylová
authorId: eva.tylova
image: posts/2023-11-15-belarie-se-zastavovat-nebude1.jpg
tags:
  - výstavba
---

Zastupitelstvo městské části Praha 12 dnes na svém jednání zamítlo změnu územního plánu na Belárii. Společnost Metrostav chtěla po změně v místě vystavět 14 vil. Zastupitelé rozhodli na základě výsledků ankety, kterou radnice mezi místními občany zorganizovala, a to i přesto, že ji provázela řada manipulací.

Metrostav opětovně přišel s návrhem na změnu územního plánu z PZO (zahrádky a zahrádkové osady) na obytné využití, aby zde mohl postavit 14 vil. 

Nejdříve Metrostav občany vyplašil záměrem výstavby 60 chat, na který zpracoval studii. Podle zastupitele Jana Adamce (Piráti), který studii analyzoval, taková výstavba ale nebyla možná. _“Výstavba 60 chat nemůže být realizována. Studie ignoruje prudký svah, ve kterém je výstavba chat navržena. Bez pozemků městské části Praha 12 by nemohla být realizována příjezdová komunikace. Strašení výstavbou chat je tedy irelevantní,”_ vysvětluje Adamec.

{% include newsletter-box.html %}

Vedení radnice (ODS, TOP 09 a ANO) slíbilo na znění ankety ohledně budoucnosti Belárie spolupracovat s místními občany, jejich připomínky ale nakonec nezohlednilo a lidem rozneslo anketu, která preferovala pouze variantu vil, nikoli ponechání současného stavu. _“Radnice v anketě preferovala pouze variantu výstavby 14 vil, pro kterou by bylo potřeba změnit územní plán. Nesouhlas se změnou územního plánu do ankety vůbec neuvedla. Abychom situaci vysvětlili, tak jsme vytvořili leták, který jsme roznesli občanům. Vystoupili jsme i na veřejném jednání s občany, kde jsme vše vysvětlili,”_ uvádí zastupitelka Eva Tylová (Piráti). Občané na veřejném jednání i v anketě jasně vyjádřili názor, aby se na Belárii nestavělo a zůstala tam zachovaná zeleň.


<iframe width="560" height="315" src="https://www.youtube.com/embed/LLg-Du_KHtw?si=FZwjnlWPPkH1mwQu" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>


Metrostav na změnu územního plánu nemá nárok. Pozemek koupil jako zahrádkářskou kolonii před šestnácti lety od restituentů. Zahrádkářům následně dal výpověď a opakovaně se pokoušel o změnu územního plánu na zástavbu. _“Metrostav o změnu územního plánu usiloval i v minulém volebním období, kdy jsem jako místostarostka pro územní rozvoj za Piráty společně se starostou Janem Adamcem a radním Jiřím Brůžkem v radě prosadila nesouhlas se změnou územního plánu na zástavbu. Jsem ráda, že jsme tento nesouhlas prosadili i nyní. Zelené stráně Belárie představují plíce Prahy, což zohledňuje i Metropolitní plán, který zde navrhuje park,”_ doplňuje Eva Tylová.

![Svah Belarie 2]({{ 'assets/img/posts/2023-11-15-belarie-se-zastavovat-nebude2.jpg' | relative_url }})<br/>
_(cesta skrz svah)_
