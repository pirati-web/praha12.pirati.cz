---
category: blog
title: "Místo stavby obecních bytů PPP projekt financovaný prodejem majetku"
date: 2025-03-22
author: Jan Adamec
authorId: jan.adamec
image: posts/2025-03-22-ppp-piskova.jpg
tags:
  - bydlení
  - výstavba
  - majetek
---

Vedení radnice raději prodá jednu starou budovu a druhou de-facto pronajme k výstavbě bytů místo toho, aby na nich sama postavila městské byty z veřejných fondů pro dostupné bydlení.

Že chce Praha 12 místo budovy staré radnice v Pískové a starého domu v ulici Komořanská postavit nové byty, je jistě v pořádku. Provedení je ale neskutečně komerční. Zatímco jiné městské části stavbu financují [z dotačních fondů](https://praha.eu/fond-rozvoje-dostupneho-bydleni-na-uzemi-hl-m-prahy), ODS, ANO a TOP 09 jde cestou komerční - koncesí. Vítězná firma postaví domy za své, část prodá, část pronajme a část předá radnici. Jak velké budou tyto části je předmětem tzv. soutěžního dialogu zakázky na koncesi.

{% include related-post-box.html relatedpost='_posts/2024-09-08-nedostupne-bydlení-komerce-koncese.md' %}

Známá je však [zadávací dokumentace](https://zakazky.praha12.cz/contract_display_601.html) koncese (PPP projektu). V té se uvádí, že **objekt v Komořanské se může komplet celý prodat**. Nevznikne zde žádný dostupný městský byt a radnice tak přijde ihned o polovinu potenciálních bytů. Citujeme klíčovou pasáž ze zadávací dokumentace:

**2.11 Další podmínky zadavatele**

* Zadavatel preferuje, aby nové objekty vybudované v lokalitě Písková zůstaly v jejím konečném vlastnictví.
* Naopak lokalitu Komořanská může koncesionář využít k prodeji třetím osobám.
* Zadavatel požaduje získat části bytových jednotek do svého vlastnictví ihned po dokončení výstavby.

### Nemorální jednání starosty Kose - nedodržení slibu sousedům

V Pískové naopak radnice neplní oficiální slib daný usnesením Rady MČ Praha 12 [R-174-019-22](https://www.praha12.cz/assets/File.ashx?id_org=80112&id_dokumenty=90428) v roce 2022 sousedům z rodinných domů, že nová stavbu nebude vyšší než ostatní nové projekty soukromých developerů.

> "Když jsem tento slib připomněl na zasedání zastupitelstva a navrhnul jej zakomponovat do předloženého usnesení, starosta Vojtěch Kos (ODS) jej arogantně odmítl, ačkoli v roce 2022 usnesení o dodržení výškové hladiny **sám předložil a hlasoval pro něj**. Nyní se chová hůř než developeři. Mohou občané jeho slibům věřit, když mu jde o velké peníze?," uvádí pirátský zastupitel Jan Adamec.

### Dva čtyřpodlažní domy jsou příliš malý projekt pro PPP

Postavit dva 4podlažní domy není nic velkého. Radnice Prahy 12 by to jistě zvládla. Místo toho používá PPP projekt, koncesi, která je vhodná pro velké stavby nad 1 miliardu Kč a má pro Prahu 12 velká rizika během přípravy. O této zakázce jsme psali již v září 2024, kdy radnice do zakázky přitáhla své [oblíbené poradenské firmy Rowan Legal a Newton, ačkoli podaly nejvyšší nabídku]({%link _posts/2024-09-08-nedostupne-bydlení-komerce-koncese.md %}).

{% include newsletter-box.html %}

_Úvodní ilustrace: původní návrh bytového domu s multifunkčním sálem v ulici Písková_
