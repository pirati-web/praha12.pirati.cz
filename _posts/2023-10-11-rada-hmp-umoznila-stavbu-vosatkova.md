---
category: blog
title: "Pražští radní ODS, TOP09 a STAN chtějí stavbu Dvou věží na Kamýku"
date: 2023-10-11
author: Eva Tylová
authorId: eva.tylova
image: posts/2023-10-11-rhmp-trigema.jpg
tags:
  - výstavba
---

Pražští radní měli na zasedání rady možnost ovlivnit výstavbu Dvou věží na Kamýku místo bývalé Billy ve Vosátkově společnosti Trigema. Ta pro stavbu ve velikosti 14 a 9 pater potřebuje souhlas Magistrátu s kotvením, věcná břemena k sítím a nájem staveniště.

**Návrh na nesouhlas z důvodu nepřiměřenosti stavby ve stabilizovaném území předložil Pirátský radní pro majetek Adam Zábranský.** Dal tak za pravdu místním občanům, kteří se na Magistrát obrátili s peticí. Návrh nesouhlasu podpořili však jen radní za Piráty.

**Radní Hlaváček (STAN) odpovědný za územní rozvoj předložil jako protinávrh souhlas s žádostí developera.** Rada následně tedy souhlas udělila bez hlasů Pirátů. Dveře pro tento souhlas otevřelo již zastupitelstvo MČ Praha 12 na jednání v dubnu, kdy stávající koalice (ODS, TOP 09, ANO) za podpory 2 zastupitelů za ČSSD a KSČM schválila nevýhodnou smlouvu s developerem. Zastupitelé za Piráty byli již tehdy, jako po několik posledních let, zásadně proti.

V předchozím volebním období naše místostarostka pro územní rozvoj Eva Tylová společně s jejími pirátskými kolegy v radě vč. starosty Jana Adamce prosadila v zastupitelstvu opakovaně nesouhlas s touto nadměrnou stavbou. Na její podnět byla definitivně Ministerstvem pro místní rozvoj zamítnuta výstavba Dvou věží v podobě 18 a 15 pater jako nepřijatelná pro stabilizované území.

{% include related-post-box.html relatedpost='_posts/2023-04-28-dve-veze-jak-nedotvaret-prazska-sidliste.md' %}

Po volbách se však nové vedení ODS, TOP 09 a ANO postavilo na stranu developera. Stejně jako dalším developerům zde nová rada svým jednání dává zřetelný signál k zastavování sídlišť mnohopodlažními stavbami na místě nízkopodlažních budov veřejné vybavenosti. O tom, proč je to v tomto území zásadně špatně si můžete přečíst více v [článku našeho zastupitele Michala Macka]({% link 
_posts/2023-04-28-dve-veze-jak-nedotvaret-prazska-sidliste.md %}).

