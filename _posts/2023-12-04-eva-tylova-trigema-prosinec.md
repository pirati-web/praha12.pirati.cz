---
category: blog
title: "Radní za ODS, TOP 09, ANO a STAN umožnili návrat projektu Trigemy Dvě věže"
date: 2023-12-04
author: Eva Tylová
authorId: eva.tylova
image: posts/2023-12-04-trigema-trigema-dve-veze.jpg
tags:
  - výstavba
---

Nevzdáváme úsilí o prosazení lidštější výstavby, než je projekt Dvě věže společnosti Trigema ve Vosátkově ulici (na místě původní Billy). Poté, co se nám v předchozím volebním období podařilo, že stavba o výšce 18 a 15 pater byla definitivně zamítnuta, developer připravil projekt nový, ve kterém však byla výška snížena jen o několik málo pater, a to na 15 a 9. Pro tento projekt developer požádal v listopadu loňského roku o spojené územní a stavební řízení.

{% include related-post-box.html relatedpost='_vystavba/kamyk-billa-vosatkova.md' %}

Jako opoziční zastupitelé máme nyní oproti minulému volebnímu období, kdy jsme byli v Radě a proti stavbě jsme se za městskou část Praha 12 úspěšně odvolali, mnohem méně možností hájit zájmy občanů. Úzce však nadále spolupracujeme se Spolkem náš Kamýk, který organizuje podání námitek v územním řízení (čas pro jejich podání je do 14. prosince). Občany jsme o zahájeném územním řízení informovali dopisem, který jsme roznesli účastníkům řízení, majitelům bytů v okolí stavby.

{% include newsletter-box.html %}

Trigema mohla požádat o územní řízení poté, co získala souhlas k pronájmu magistrátních pozemků. Souhlas s pronájmem pozemků pro staveniště, kotvení a věcná břemena na pozemcích hl. m. Prahy jsme se ve spolupráci s našimi pirátskými radními na hl. m. Praze pokusili zamítnout. Pirátské radní ovšem přehlasovali zbylí členové Rady hlavního města za ODS, TOP09 a STAN, kteří souhlas s pronájmem, navržený náměstkem Petrem Hlaváčkem (STAN) odpovědným za územní rozvoj, podpořili a tím výstavbu umožnili.

Prvním krokem k podpoře výstavby bylo [schválení nevýhodné smlouvy s developerem na jednání zastupitelstva MČ Praha 12](https://www.praha12.cz/assets/File.ashx?id_org=80112&id_dokumenty=96779) v dubnu letošního roku stávající koalicí (ODS, TOP 09, ANO) za podpory 2 zastupitelů za ČSSD a KSČM. Zastupitelé za Piráty byli, jako již po několik předchozích let, zásadně proti.

{% include vystavba_hlasovani.html nazev="Z-5-004-22 (souhlas s projektem)" hlasy="ODS-6-0-0-0; TOP09-3-0-0-0; ANO-9-0-0-0; Piráti-0-9-0-0; P12Sobě-0-3-1-0; Změna-0-3-0-0; ČSSD+KSČM+SPD-2-0-0-0" %}

