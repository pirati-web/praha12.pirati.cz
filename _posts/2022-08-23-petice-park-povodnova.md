---
category: blog
title: "Petice proti zastavění či prodeji parku Povodňová"
date: 2022-08-23
author: Michal Macek
authorId: michal.macek
image: posts/2022-08-23-petice-povodnova.jpg
tags:
  - petice
  - životní prostředí
---

Park „Povodňová“ se v posledních letech stává vyhledávaným místem pro relaxaci a setkávání obyvatel z širokého okolí. Po opravě cestní sítě, pročištění keřů, vybudování veřejného osvětlení, veřejného grilovacího místa, tenisové zdi i herních prvků pro mladé získalo toto místo na atraktivitě a láká obyvatele Prahy 12. Po zlepšení údržby zeleně je zde možné dělat i pikniky a pořádat malé sousedské akce.

### Nesouhlas se zastavěním parku „Povodňová“ - pozemků v parku ve vlastnictví hl. m. Prahy svěřených MČ Praha 12

**Nesouhlasíme se zastavěním obecních pozemků v parku „Povodňová“**, území vymezeného ulicemi Čs. Exilu, Povodňová, U Studny a Píšovická. Včetně severní cca poloviny parku, jejíž využití je v územním plánu hl. m. Prahy vyhrazeno pro smíšené využití s kódem C (SV-C) a umožňuje tak nyní tuto část parku celou zastavět budovami. **Pro zachování parku s možností jeho dalšího rozvoje požadujeme změnit využití v územním plánu na kód SO3, tedy plochu pro sport a rekreaci**.

Jsme přesvědčeni, že rekreační role parku nabývá na stále větší důležitosti. Zvláště v době překotného rozvoje obytných souborů vzniklých v nedávné době v bezprostřední blízkosti této lokality, na který navazuje tlak na postupný přerod rodinných domů na sever a západ od parku na bytové. 

Přejeme si, aby MČ Praha 12 park „Povodňová“ i nadále zatraktivňovala, umožnila například provoz parkového bistra či kavárny a vznik venkovního prostoru pro pořádání kulturních akcí.

Je nepřípustné, aby ve velmi exponovaném prostoru, jakým je tento, zanikaly poslední zelené enklávy, které jsou plícemi města.

**Chraňme přírodu v Praze!**

Petice ke stažení a vytištění: [Petice-nezastaveni-parku-Povodnova.pdf]({{'assets/img/posts/Petice-nezastaveni-parku-Povodnova.pdf' | relative_url }} )

Nebo ji můžete [podepsat elektronicky na Portálu Občana](https://portal.gov.cz/e-petice/164-nesouhlas-se-zastavenim-parku-povodnova-pozemku-v-parku-ve-vlastnictvi-hl-m-prahy-sverenych-mc-praha-12).

- - -

![územní plán]({{'assets/img/posts/2022-08-23-petice-povodnova-uzemni-plan.png' | relative_url }} )
_územní plán umožňuje severní část zastavět_
