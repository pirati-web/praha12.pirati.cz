---
category: blog
title: "Ex-starosta Prahy 12 Maruštík (ANO) přiznal, že je ve vztahu s ředitelkou MŠ Tyršovka. Ta mu v uplynulých letech zadala veřejné zakázky za milion"
date: 2022-10-25
author: Jan Adamec
authorId: jan.adamec
image: posts/2022-10-25-marustik-stavitel-tyrsovka2.jpg
tags:
  - kauzy
---

Již [v minulém díle případu Milana Maruštíka](https://praha12.pirati.cz/aktuality/marustik-stavitel-ms-tyrsovka.html) a jeho podezřelých zakázek v MŠ Tyršovka na Praze 12 jsme psali, že pan Maruštík získal mj. též zakázky na stavební práce, největší na rekonstrukci podloubí ve výši cca 350 tisíc korun. Ředitelka školky Lenka Bukovská přitom kandidovala s Maruštíkem na kandidátce ANO.

Na jeho podezřelou přítomnost ve školce upozornil dnes již bývalého starostu Jana Adamce (Piráti) týden před volbami whistleblower. První článek zde na stránkách vznikl na základě tehdy dostupných ověřených údajů.

### Zakázky za milion

Abychom získali více informací, dne 22.&nbsp;9.&nbsp;2022 jsme podali do datové schránky školky žádost o informaci dle zákona č.106. Odpověď by měla být zveřejněna na webu školky (zatím není), přikládáme ji tedy níže. Vyplývá z ní, že Milan Maruštík získal v průběhu let 2019 až 2022 zakázky různého druhu za více než milion korun (přesně 1&nbsp;016&nbsp;629,79 Kč). Navíc byl ve školce několik měsíců zaměstnán.

[Anonymizovaná odpověď se seznamem faktur]({{'assets/img/posts/2022-10-25-marustik-odpoved-106-ANON.pdf' | relative_url }} )

Naprosto skandální je pak přiznání Milana Maruštíka učiněné na ustavujícím zasedání zastupitelstva 19.&nbsp;10.&nbsp;2022 veřejně na mikrofon, že paní ředitelce odpovědi na “106ku” sám autorizoval. Odpovědi veřejných institucí se přitom řídí zněním zákona, které rozhodně nepředpokládá, že budou konzultovány s dotčenými fyzickými osobami, natož aby je veřejné instituci schvalovali.

<iframe width="560" height="315" src="https://www.youtube.com/embed/eLd0fmplnsY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

### S paní ředitelkou “ve vztahu”

Na zakázky jsme se pana Maruštíka ptali i na ustavujícím zasedání Zastupitelstva MČ Praha 12. Ten v nich nevidí žádný problém. Největší zakázky byly školkou soutěženy a Maruštík prostě nabídl nejnižší cenu. Panuje ale podezření, že o cenách mohl mít Maruštík exkluzivní informace. Zároveň na další otázku jiného zastupitele Maruštík přímo přiznal, že je s paní ředitelkou ve vztahu, což potvrdilo spekulace, které existovaly již dříve. Odkaz na zápis ze zasedání doplníme, jakmile bude zveřejněn na webu MČ.

Ani výše uvedené a na zasedání Zastupitelstva přiznané skutečnosti nezabránily zvolení pana Maruštíka místostarostou Prahy 12. Nová koalice ODS (+TOP&nbsp;09) a ANO (+Trikolora) tak začíná ve vedení Prahy 12 velmi příznačně.

Jisté je, že se této kauze budeme i nadále věnovat. Za bližší anylýzu stojí zejména část se získáváním odborných zakázek (stavební, elektro), na které je třeba [vázaná živnost](https://www.profi-kancelar.cz/jak-ziskat-zivnostensky-list/stavebnictvi-zivnost-podminky/), kterou Maruštík [nedisponuje](https://rejstriky.finance.cz/firma-milan-marustik-61865524).



