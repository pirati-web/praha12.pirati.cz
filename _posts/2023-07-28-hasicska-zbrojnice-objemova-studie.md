---
category: blog
title: "Studie hasičské zbrojnice v Cholupicích je zde, architektonická soutěž i přes slib starosty nebude"
date: 2023-07-25
author: Jan Adamec
authorId: jan.adamec
image: posts/2023-07-28-sdhch-obj1.jpg
tags:
  - hasičská stanice
  - Cholupice
  - architektura
---

Praha 12 má nyní objemovou studii návrhu nové hasičské stanice pro dobrovolné hasiče v Cholupicích. Bohužel, nejde o dobrou zprávu. Pro Piráty z Prahy 12 je téma návrhu hasičárny srdcové. Věnovali jsme se mu již několikrát v [předchozích článcích](https://praha12.pirati.cz/aktuality/architektura-hasicska-stanice-cholupice.html) a z našeho výletu po nedávno dokončených hasičárnách v okolí Prahy jsme [natočili i video](https://praha12.pirati.cz/aktuality/video-vylet-hasicske-stanice.html).

{% include related-post-box.html relatedpost='_posts/2023-02-05-architektura-hasicska-stanice-cholupice.md' %}

Objemová studie, kterou je možné najít na [Profilu zadavatele](https://zakazky.praha12.cz/document_2360/4188850f9f7a8302f14f26ef840cf816-2303_mcp12_objemova-studie_hasicska-zbrojnice-cholupice-pdf), ještě neznamená, že takto bude stavba na konci vypadat. Obvykle má tato studie jen prověřit, že se stavba na vybraný pozemek vejde. Následovat bude vyprojektování samotné stavby.

![vizualizace 2]({{ 'assets/img/posts/2023-07-28-sdhch-obj2.jpg' | relative_url }})<br/>
_(pohled od ulice Ke Křížku, tedy od stávajících rodinných domů, zdroj: zakazky.praha12.cz)_

### Sliby chyby - architektonická soutěž nebude

Piráti dlouhodobě prosazují, aby se veřejné budovy, které od pradávna vždy utvářely ráz města, navrhovaly ideálně na základě architektonické soutěže dle pravidel České komory architektů. To rozhodně platí i pro novou hasičárnu. Pirátský zastupitel a bývalý starosta Jan Adamec tento přístup vysvětluje: _“Veřejná správa má jít příkladem a zasazovat se o kvalitní architekturu. I hasičská stanice by měla být kvalitní, jak vnitřním uspořádáním, tak z venku.”_

Piráti z Prahy 12 proto uvítali prohlášení současného starosty Vojtěcha Kose (ODS) [ve videu na Facebooku](https://www.facebook.com/vojtech.kos.39/posts/pfbid0Zf1GZoacsRVdQDPoeRwDJvwenM6hf4qfveKdgdYk2DutsCKCDXdbL3Z8uo5wa7A3l) ze dne 28. 4. 2023, ve kterém občanům Cholupic slibuje, že: _“Teď připravujeme soutěž o návrh, která bude vypsána během několika týdnů, abychom si mohli vybírat z různých variant.”_

![Planý slib starosty Kose]({{ 'assets/img/posts/2023-07-28-sdhch-kos-slib.png' | relative_url }})

K vyhlášení soutěže však nedošlo. Vedení Prahy 12 místo toho 21. 7. 2023, tedy o 3 měsíce později, vyhlásilo zakázku na projekt hasičské stanice se soutěží pouze na nejnižší cenu. Tak krátké trvání mají sliby našeho starosty a na vybírání nejlepšího návrhu tedy nedojde.

### Hasiči si podle nás zaslouží víc

Na kvalitu návrhu tedy vedení Prahy 12 rezignovalo a požaduje jen nejnižší cenu. V zadání zakázky se také řeší cena stavby. V objemové studii je uvedeno, že stavba by měla stát 75 mil. Kč (bez DPH), v zadání pro projektanta je, že by měl zmenšit objem stavby tak, aby cena nepřesáhla 40 mil. Kč (bez DPH).

Budeme tuto zakázku i nadále sledovat. Zatím nevypadá pro “dobráky” dobře. Zaslouží si za svou práci a dobrovolnou činnost víc.

<iframe width="560" height="315" src="https://www.youtube.com/embed/vR1hgamNmqA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

![vizualizace 3]({{ 'assets/img/posts/2023-07-28-sdhch-obj3.jpg' | relative_url }})<br/>
_(pohled od pole směrem od Točné směrem do Cholupic, zdroj: zakazky.praha12.cz)_


