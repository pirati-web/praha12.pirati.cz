---
category: blog
title: I hasičská stanice (v Cholupicích) může být krásná
date: 2023-02-05
author: Jan Adamec, Michal Macek
authorId: 
image: posts/2023-02-05-hasicska-zbrojnice-krasna-studanka.jpg
tags:
  - hasičská stanice
  - Cholupice
  - architektura
---
Vyžadujme kvalitní architekturu. Zvlášť u veřejných budov. V Cholupicích se chystá stavba nové hasičské zbrojnice pro zdejší dobrovolné hasiče, kterou využije i místní sbor pořádající hasičské aktivity a tábory pro děti a mládež. A nové vedení městské části chce jít opět cestou soutěže na nejnižší cenu…

Nový radní Jan Chalupný odpovědný za investice na přímou otázku na prvním zasedání zastupitelstva MČ Janu Adamcovi odpověděl: _“Zrovna u hasičské stanice si myslíte, že by měla mít architektonickou hodnotu? Může a nemusí, ale spíš bych ji považoval za technickou stavbu a řekl bych, že by se dala klidně vysoutěžit i na cenu. Aby to bylo jednodušší.”_ (viz [zápis](https://www.praha12.cz/assets/File.ashx?id_org=80112&id_dokumenty=93701), strana 70)

Piráti nesouhlasí. Pirátský zastupitel Jan Adamec nabízí jinou vizi: _“Veřejná správa má jít příkladem a zasazovat se o kvalitní architekturu. I hasičská stanice by měla být kvalitní, jak vnitřním uspořádáním, tak z venku.”_

![Líbeznice]({{ 'assets/img/posts/2023-02-05-hasicska-zbrojnice-bechovice.jpg' | relative_url }})<br/>
_([Praha - Běchovice](https://ceskacenazaarchitekturu.cz/rocniky/2021/hasicska-zbrojnice-sdh-bechovice))_

### Veřejné stavby a kvalitní architektura

Pro příklady kvalitní architektury nemusíme chodit daleko, jedním ze vzorů jsou pro mnohé sousední Dolní Břežany. A můžeme se inspirovat i u hasičáren.

V posledních letech byly některé z nich oceněny Cenou za architekturu. V roce [2019 Krásná studánka](https://ceskacenazaarchitekturu.cz/rocniky/2019/hasicska-zbrojnice-krasna-studanka) (arch. Vojtěch Šrut), v roce [2020 Líbeznice](https://ceskacenazaarchitekturu.cz/rocniky/2020/hasicska-zbrojnice-a-zazemi-technickych-sluzeb-v-libeznicich/) (EHL & KOUMAR ARCHITEKTI), v roce [2021 Praha-Běchovice](https://ceskacenazaarchitekturu.cz/rocniky/2021/hasicska-zbrojnice-sdh-bechovice) (Tomek Architekti). Líbeznice podobu hasičské stanice, stejně jako všech ostatních významnějších veřejných staveb, vybrala architektonickou soutěží.

![Líbeznice]({{ 'assets/img/posts/2023-02-05-hasicska-zbrojnice-libeznice.jpg' | relative_url }})<br/>
_([Líbeznice](https://ceskacenazaarchitekturu.cz/rocniky/2020/hasicska-zbrojnice-a-zazemi-technickych-sluzeb-v-libeznicich/))_

Našli jsme i další podařené stavby či rekonstrukce ([Nová Paka](https://www.archiweb.cz/b/stavebni-upravy-pozarni-zbrojnice), [Palkovice](https://www.archiweb.cz/b/hasicska-zbrojnice-v-palkovicich)). Architektonickou soutěž na stavbu hasičské stanice v roce 2022 použili také [v Lanškrouně](https://www.cka.cz/souteze/databaze/hasicska-zbrojnice-sboru-dobrovolnuch-hasicu-v-lanskroune) nebo v roce 2021 [v Hlásné Třebáni](https://www.cka.cz/souteze/databaze/viceucelovy-dum-obce-hlasna-treban-misto-pro-obecni-urad-pozarni-zbrojnici-kulturu-sluzby-a-volny-cas). Proč by se nemohla o kvalitní architekturu zasadit i daleko bohatší Praha 12?

![Líbeznice]({{ 'assets/img/posts/2023-02-05-hasicska-zbrojnice-palkovice.jpg' | relative_url }})<br/>
_([Palkovice](https://www.archiweb.cz/b/hasicska-zbrojnice-v-palkovicich) - rekonstrukce)_

> “Architektonická soutěž přináší dvě zásadní výhody. Za prvé, už během soutěže se architekti musí pečlivě zamýšlet nad vnitřním i vnějším uspořádáním prostor a nad jejich funkčností. A budoucí uživatelé mohou výsledky soutěže hodnotit i vzhledem ke skutečnému budoucímu využívání budovy. Za druhé, kvalitní architektura především zlepšuje veřejný prostor a vytváří charakter města, ke kterému se obyvatelé mohou vztahovat a být na něj hrdí,” připomíná důležitost kvalitních projektů zastupitel za Piráty Michal Macek.

Zcela jistě by měl být v porotě architektonické soutěže minimálně jeden zástupce hasičů.

Citujme [zkušenost z Lanškrouna](https://www.lanskroun.eu/architektonicka-soutez-prinesla-desitky-velmi-kvalitnich-navrhu/d-19066) od městského architekta Oldřicha Bittnera: _“Jsem velmi rád, že se v Lanškrouně podařilo uspořádat již druhou architektonickou soutěž, za což se patří poděkovat radě města a jmenovitě panu starostovi Radimu Vetchému, který se vždy osobně zasazuje o vznik kvalitní architektury. Podařilo se sestavit porotu, která byla pro soutěžící zárukou kvalitního hodnocení. Bylo odevzdáno až nečekaně velké množství kvalitních projektů. V porotě byli přítomni zástupci budoucího uživatele a mohu konstatovat, že jejich pohled na fungování zbrojnice a jejich provozní požadavky byly pro nezávislé porotce zcela zásadní. Dalo by se říci, že vyhrál návrh, který hasiči hodnotili jako provozně nejzdařilejší. A o architektonické kvalitě návrhu může svědčit to, že vítězný autorský tým již dokázal zvítězit v několikáté architektonické soutěži v posledních několika měsících, což je unikátní a dokresluje to kvality autorů.”_

### Řešení Ctrl+C, Ctrl+V - zn.: levně

Staví se i hasičské stanice podle jednoho vzoru bez větší invence. Když to chtějí mít politici jednoduché a levné, prostě zde postaví [svou předpřipravenou hasičárnu](https://www.stavbaweb.cz/pozarni-zbrojnice-5859/clanek.html) projektanti z Bomartu, jak se stalo v Praze-Dolních Měcholupech, Řeporyjích a Letňanech.

![Typová zbrojnice, Praha - Měcholupy]({{ 'assets/img/posts/2023-02-05-hasicska-zbrojnice-mecholupy1.jpg' | relative_url }})<br/>
_(Typová zbrojnice, Praha - Měcholupy)_

### Neblahá zkušenost Prahy 12 se soutěžemi architektů na cenu

Praha 12 má z volebního období 2014-2018 s architektonickými zakázkami neblahé zkušenosti, kdy ty největší z nich (komořanské náměstí, Sofijské náměstí, bytový dům Modřanská 4, hřiště pro hasiče) získal architekt David Kraus. Ten zde pak realizoval mj. i soukromé projekty místního lídra hnutí ANO, tehdy místostarosty Michala Pince. Konkrétně ubytovnu v Komořanech či kosmetický salon v Modřanech, jak jsme shrnuli v [dřívějším článku]({% link _posts/2022-08-24-pinc-ano-ubytovna-u-skladu.md %}). Nedopusťme, aby se po návratu ANO na radnici Prahy 12 tato situace opakovala! Architektonická soutěž zajistí i větší transparentnost!

{% include related-post-box.html relatedpost='_posts/2022-08-24-pinc-ano-ubytovna-u-skladu.md' %}

### Historie a plán pro hasičskou zbrojnici v Cholupicích

V roce 2016 získalo tehdejší vedení dotaci na přestavbu stávající hasičské zbrojnice v Cholupicích. Po zpracování průzkumu v roce 2020 se ukázalo, že záměr nebyl dobře připraven a na pozemek na Cholupické návsi se stavba, která splnila všechny požadavky hasičské jednotky, nevejde. Proto byl vybrán alternativní pozemek u silnice mezi Cholupicemi a Točnou v ulici Ke křížku, kde se postaví budova úplně nová a stará budova se využije jinak. Na pozemku se konečně blíží úspěšný konec procesu potřebné změny územního plánu. Tento pozemek je jedním mála, který je v Cholupicích ve vlastnictví města. Nyní proběhla soutěž na zpracování inženýrského průzkumu na novém místě a chystá se zakázka na architektonický návrh. Bude soutěžen na cenu?

Pokud občanům Cholupic a Prahy 12 záleží na kvalitě, je tedy třeba konat hned!

![Hasičská stanice má stát u silnice na Točnou]({{ 'assets/img/posts/2023-02-05-hasicska-zbrojnice-mapa.jpg' | relative_url }})<br/>
_(Hasičská stanice má stát u silnice na Točnou)_

_(Ilustrační obrázek na začátku článku: [Krásná Studánka](https://ceskacenazaarchitekturu.cz/rocniky/2019/hasicska-zbrojnice-krasna-studanka))_

