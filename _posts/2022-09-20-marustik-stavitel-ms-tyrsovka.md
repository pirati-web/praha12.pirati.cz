---
category: blog
title: "Ex-starosta Prahy 12 Maruštík (ANO) se v MŠ Tyršovka od potisků tašek propracoval ke stavební zakázce za 350 tisíc. Ředitelkou školky je spolukandidátka za ANO, dříve lídryně ČSSD"
date: 2022-09-20
author: Jan Adamec
authorId: jan.adamec
image: posts/2022-09-20-marustik-stavitel-tyrsovka.jpg
tags:
  - kauzy
---

Milan Maruštík, letošní lídr ANO 2011 do komunálních voleb na Praze 12, grafik a bývalý starosta MČ Praha 12, fakturuje statisícové částky za stavební práce na mateřské škole.

O podezřelých kontaktech v MŠ Tyršovka obdržel starosta Jan Adamec (Piráti) v pátek 16.9. anonymní dopis (tzv. [whistleblowing](https://cs.wikipedia.org/wiki/Whistleblowing)). Během úterý 20.9. získal podrobnější informace o fakturách pana Maruštíka ve zmíněné školce. Článek byl sepsán a zveřejněn hned ten samý den večer.

Podařilo se nám získat údaje o několika fakturách, které školka Maruštíkovi proplatila:

* 22.12.2021 Rekonstrukce podloubí a vchodů do zahrady: **343 020 Kč**, viz [registr smluv](https://smlouvy.gov.cz/smlouva/soubor/25846027/rekonstrukce%20podloub%C3%AD%20a%20vchodů%20do%20MŠ.pdf)<br>
* 21.12.2021 Oprava světel - LED panely: **35 573 Kč**<br>
* 01.09.2020 Vysoušení elektroinstalace (vícepráce): **40 286 Kč**

Je možné, že podobných faktur je v účetnictví školky více, pokusíme se je všechny v následujících týdnech získat a analyzovat.

Z faktur a smluv plyne, že bývalý starosta Prahy 12 (2016-2018), zastupitel hl. m. Prahy (2018-2022), nyní lídr kandidátky ANO, profesí grafik (OSVČ) Milan Maruštík, dodává stavební zakázky pro mateřskou školu Tyršovka zřízenou Prahou 12. Tu vede ředitelka Lenka Bukovská, která je za Maruštíkem [na kandidátce ANO na 12. místě](https://www.volby.cz/pls/kv2022/kv21111?xjazyk=CZ&xid=1&xv=12&xdz=5&xnumnuts=1100&xobec=547107&xstrana=768). V komunálních volbách 2018 [vedla kandidátku ČSSD](https://www.volby.cz/pls/kv2018/kv21111?xjazyk=CZ&xid=1&xv=12&xdz=5&xnumnuts=1100&xobec=547107&xstrana=7).

### Grafik stavitelem

Považujeme za velmi zvláštní, že profesí grafik s poloprázdnýni [webovými stránkami](http://www.mimastudio.cz) se začal zabývat dodávkou stavebních prací a opravovat elektrospotřebiče. K provádění stavebních prací, jak název i cena zakázky “Rekonstrukce podloubí a vchodů do zahrady” napovídá, by navíc potřeboval [vázané živnostenské oprávnění](https://www.profi-kancelar.cz/jak-ziskat-zivnostensky-list/stavebnictvi-zivnost-podminky/), kterým přitom [nedisponuje](https://rejstriky.finance.cz/firma-milan-marustik-61865524). Ke statisícové stavební zakázce se Maruštík ve školce propracoval od dodávek potištěných tašek a mikin.

Hned na prvním zastupitelstvu po volbách proto hodlají Piráti budoucího zastupitele Maruštíka ve věci podezřelé stavební zakázky za 350.000 Kč interpelovat.


