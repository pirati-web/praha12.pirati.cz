---
category: blog
title: "Co dělají Piráti JINAK? Výstavba na Praze 12"
date: 2025-09-15
author: Piráti Praha 12
authorId: 
image: posts/2025-09-15-vystavba-praha-12-video.jpg
tags:
  - výstavba
  - video
---

Blíží se podzim a někteří páni z Průhonic si přes léto vzpomněli, že nejen jejich psi, ale i lidé v Česku potřebují bydlet. A protože se jim minule osvědčilo bezduše kopat do Pirátů, slyšíme variace na téma: “Piráti blokují výstavbu!” I ex-dvojministr Havlíček v souvislosti s tím dokonce zjistil, že existuje Praha 12.

![Post Petra Havlíčka]({{ 'assets/img/posts/2025-09-15-vystavba-havlicek.jpg' | relative_url }})<br>
_(Příspěvek Petra Havlíčka na síti X)_

Jak je to doopravdy? Za poslední 4 roky zde vyrostly byty pro zhruba 3000 obyvatel. Projekt Skansky přinesl 700 bytů a byla to minulá rada vedená Piráty, která ho urychlila. Velké projekty se dokončují, jak ví každý, kdo narozdíl od p. Havlíčka jezdí okolo: Modřanský cukrovar, [Chirana]({%link _posts/2022-04-08-byty-bez-vybavenosti-nechceme-chirana.md %}). Následovat budou strojírny v Komořanech – dohromady přes 2000 bytů.


<iframe width="560" height="315" src="https://www.youtube.com/embed/5bobmM0WKm4" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen style="max-width:100%"></iframe>


Námi vedená rada v minulém období umožnila i menší projekty. Dokonce současný starosta za ODS, Vojtěch Kos, přiznal (viz [zápis ze zasedání ZMČ 13.9.2023, str.22](https://www.praha12.cz/assets/File.ashx?id_org=80112&id_dokumenty=100337)), že Piráti podepsali nejvíc smluv s developery vůbec. Mají v tom tak zástupci ODS v koalici s ANO trochu zmatek.

Co ale dělají Piráti JINAK, že to p. Havlíčka mate? Hlídáme, aby z nových bytů neměl profit jen developer. Trváme na tom, aby developer zajistil také školku, vytvořil nový veřejný park nebo se podílel na rozšíření dopravní infrastruktury… Bráníme, aby uprostřed sídliště vyrostl předimenzovaný 16patrový věžák místo samoobsluhy. Nové byty ano, ale ne na úkor kvality života těch, kdo tady, narozdíl od p. Havlíčka, bydlí.

Výstavbu je třeba plánovat: územní studie Libuše, Nových Dvorů a Komořan. Už tyto tři oblasti přinesou bydlení pro 15000 lidí. Část bytů bude městských – dostupných pro učitele, zdravotní sestry, úředníky. U všech těchto studií byli Piráti.

Nebojte. To, že vám naše [online mapa](http://praha12.pirati.cz/vystavba/) ukáže, co na vás developeři s ODSÁno chystají, a vy jste s námi proti, to z vás komunisty nedělá. To v ANO to mají s komunismem tradičně celý nějak popletený. A občas i v ODS…

{% include newsletter-box.html %}
