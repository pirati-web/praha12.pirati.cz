---
category: blog
title: "Oranžové kontejnery se loučí, žluté nyní pojmou nápojové kartony️"
date: 2023-12-13
author: Piráti Praha 12
authorId: 
image: posts/2023-12-13-oranzove-kontejnery.jpg
tags:
  - životní prostředí
---

Praha přechází na multikomoditní sběr odpadu – žlutý kontejner nyní získává funkci 2v1. Pojme také nápojové kartony. Vždy napoví viditelná samolepka. Oranžové kontejnery se loučí.

Ve všech domovních a na většině venkovních stanovištích se občané naší městské části již mohli potkat s novým systémem sběru tříděného odpadu. Lidem i městu ušetří čas i peníze.

V domovních stanovištích nyní stojí ŠE3VEC – nádoba mnohdy v novém stále však částečně žlutém kabátku viditelně označena zmíněnou nálepkou. Patří do ní plast a nápojové kartony.  

> Podle Evy Tylové, zastupitelky hl. m. Prahy a zastupitelky MČ Praha 12, členky výboru pro životní prostředí: “Na veřejně přístupných venkovních stanovištích zůstávají žluté kontejnery (v známém i obměněném designu) nově připraveny pojmout plast a nápojové kartony. Původně se do těchto kontejnerů měly dávat i kovy, ale to jsme vyhodnotili jako neefektivní, protože Pražské služby provozují velice výkonnou třídící linku schopnou separátně sbírané kovy vytřídit na hliník a železo. Kovy se tedy stále sbírají do šedých nádob.”

Samotný přechod na nový systém byl detailně rozpracován, ke každému stanovišti v naší MČ se přistupovalo individuálně. Kde to bude z kapacitních důvodů potřeba, bude přidána další nádoba na multikomoditu, aby nedocházelo k nepořádku v okolí stanoviště. 
Třídit odpad nikdy nebylo jednodušší! Že by předsevzetí do nového roku pro ty, kteří ještě nezačali? Má to smysl.
