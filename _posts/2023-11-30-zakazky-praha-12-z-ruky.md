---
category: blog
title: "Rada si posvětila, že zakázky do 300 tisíc už zveřejňovat nemusí"
date: 2023-11-30
author: Jan Adamec
authorId: jan.adamec
image: posts/2023-11-30-zakazky-praha-12-z-ruky.jpg
tags:
  - transparentnost
  - zakázky
---

Ještě by je někdo viděl, že? Ale žerty stranou: dříve se zakázky od 50 tisíc Kč povinně zveřejňovaly minimálně na webu, aby v nich mohlo podat nabídku co nejvíce uchazečů. A radnice tak získala při dodržení určité kvalifikace i nejnižší cenu. Zveřejňování také omezuje korupci. Jinak se snadno stane, že se o zakázce dozvědí jen “zasvěcení”.

Letos koalice ODS, ANO a TOP 09 zavedla na úřadě [novou směrnici (usnesením R-11-018-23)](https://www.praha12.cz/assets/File.ashx?id_org=80112&id_dokumenty=94961) pro zadávání zakázek malého rozsahu (do 2 milionů). Takovou směrnici mají snad všechny úřady a zakázky se v ní dělí do kategorií podle předpokládané ceny. A právě hranici pro zveřejňování koalice zvýšila z 50 tisíc dokonce na 300 tisíc Kč. Do tohoto limitu stačí provést jen “průzkum trhu”. Navíc snížila minimální počet přímo oslovených firem z 5 na 3.

Jak to vypadá v praxi? Zakázku za čtvrt milionu na namalování dopravního hřiště radní Vojtěch Mikoláš (ODS) řeší tak, že radnice prostě napsala e-mail třem firmám. Odpověděla  jedna z nich a zakázku tak získala. Zbývající dvě na e-mail neodpověděly. Možná nepřekvapivě: jedna z nich dle svého webu ani malovaná dopravní hřiště nedělá. Zabývá se litím betonových podlah, stěrkami a stavbou silnic.

Tzv. z ruky se tak dají zadávat významně dražší zakázky než dříve. Vzhledem k tomu, že radní hospodaří s veřejnými prostředky, měli by se svěřenými financemi nakládat s respektem. Rada slibovala, že naváže na naši politiku čím dál vyšší transparence, již rok však po malých i větších krocích dělá pravý opak.

Jak to bylo dříve, "za nás"? Viz [článek z roku 2019]({% link _posts/2019-07-23-otevrenejsi-verejne-zakazky.md %}).

{% include related-post-box.html relatedpost='_posts/2019-07-23-otevrenejsi-verejne-zakazky.md' %}
